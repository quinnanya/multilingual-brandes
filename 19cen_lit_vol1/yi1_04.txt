שאַטאָבריאַנ'ס "רענעי."
שאַטאָבריאַן געהער ניט װי געטהע צו די מענער פון פרידען. איבער זײן װיגעל איז געשטאַנען אַ שטערען פון פאַרניכטונג ; עס ליגט ניט קײן יאָר צװישען זײן און נאַפּאָלעאָן באָנאַפּאַרט'ס געבורט, און מען שפּירט דעם פינסטערען און גרױזאַמען גײסט פון יענער צײט פון שװערד אין זײנע שריפטען, אין װעלכע ער האָט אַרײנגעהױכט אַן אײגענאַרטיגע װילדע פּאָעזיע.
אָבער — קען מען אײנװענדען — באַזיצט ער דען אין דער װירקליכקײט עטװאָס געמײנזאַמעס מיט רוסאָ און געטהע, האָט ער װירקליך עטװאָס פון זײ געלערנט ? איך האַלט עס פאַר דערװיזען אַז ניט נאָר ער, נאָר זײן גאַנצער דור האָט זיך אױף יענע ביכער געבילדעט, װעלכע מיר האָבען אױבען קריטיש באַטראַכט. מען קען דארױף ברענגען פאָלגענדע באַװײזע : אין אײן שטעלע, װוּ שאַטאָבריאַן װאַרפט-פאָר בײראָנ'ען למאַי ער האָט זײן נאָמען קײנמאָל ניט דערמאָנט און האָט פאַרשװיגען דאָס װאָס „טשײלר האַראָלד" איז שולדיק צו רענעי, אונטערשטרײכט ער אַז ער אַלײן האָט ניט אַזױ געהאַנדעלט און האָט ניט געװאָלט פאַרשװײגען אַז אָססיאַן , ווערטהער , סעניט פּיער האָבען געהאַט אַ װירקונג אױף זײנע אידעען. אױף אַן אַנדער שטעלע, װוּ ער שילדערט נאַפּאָלעאָנ'ס צוג נאָך עגיפּטען, זאָגט ער : די ביבליאָטעק װעלכע ער האָט מיט זיך געפירט האָט ענטהאַלטען אָססיאַן , ווערטהער , די נייע הע - לאָיז און דאָס אַלטע טעסטאַמענט , א געניגענדער באַװײז אױפ'ן כאַָס אין נאַפּאָלעאָנ'ס קאָפּ. ער חאָט צוזאַמענ-

געמישט מיטאײנאַנדער רעאַליסטישע געדאַנקען און ראָמאַנטישע געפיהלען, סיסטעמען און טרױמערײען, ערנסטע שטודיען און פאַנטאַזיען, װײזהײט און אונזין. פון אָט דיזע אונצוזאַמענהענגענדע פּראָדוקטען פון דעם יאָרהונדערט האָט ער געבילדעט די אימפּעריע." איך נעהם זיך ניט אונטער צו אורטײלען די באַדײטונג פון דיזער לעצטער פראַזע, אָבער אַזױפיעל איז קלאָר, אַז אױב רוסאָ'ס העלאָיז, געטהע'ס װערטהער און אָססיאַנ'ס געדיכטע האָבען אַזױ אַרומגעשװעבט אין דער לופט, אַז זײ האָבען מיטגעװירקט צו ברענגען צושטאַנד די אימפּעריע, האָבען זײ אָהן ספק געמוזט אױך האָבען אַ חלק אין די עפּאָכע-מאַכענדע ביכער, װעלכע זײנען ערשינען אין דערזעלבער צײט.
פאַרגלײכט מען שאַטאָבריאַנ'ס טאַלאַנט מיט דעם גלײכצײטיגען געניוס פון באָנאַפּאַרט, אַזױ דוכט זיך גלײך אַזױ װי דאָס נײע יאָרהונדערט װאָלט זײן גאַנצע ענערגיע און זײן גאַנצען אונטערנעהמונגס-גײסט קאָנצענטרירט אין דיזען גרױסען קריגספירער און עראָבערער, אַזױ אַז פאַר דיעניגע יונגע מענער פון זײן אײגענעם עלטער און דור, װעלכע האָבען אים ניט געװאָלט נאָכפאָלגען אין זײנע קריגס-צוגען, איז מער גאָרנישט געבליבען. די פּראָצעסיע פון יענע טוער און קעמפּפער געהט זײ פאַרבײ און לאָזט זײ הינטער זיך אונענטשלאָלסענע און אונצופרידענע.
רענעי זאָל עס הײסען, האָט געלעבט אין דער צײט פון לואי דעם סבּטען. אָבער דאָס װאָס װערט דאָרט געזאָגט װעגען יענער צײט פּאַסט פּונקט אַזױ גוט פאַר שאַטאָבריאַנ'ס יוגענד. עס איז, זאָגט רענעי, אַ צײט װען דאָס פאָלק איז אַראָבגעזונקען פון דער פריהעריגער עהרפורכט פאַר דער רעליגיאָן און דער מאָראַלישער שטרענגקײט צו גאָטלאָזיגקײט און פאַרדאָרבענקײט, פון דער הױכקײט פון געניוס — צום געװײנליכען בױגיגען װיץ, אַ צײט װען אַן ערנסטער און ערליכער גײסט האָט זיך געפיהלט אומגליקליך און פאַראײנזאַמט. אָבער גראָד דאָס פּאַסט זיך אױפ'ן שלוס פון אַבּטען יאָרהונדערט, װי ער װערט אױפגעפאַסט פון שאַטאָבריאַן.
רענעי דערצעהלט טשאַקטאַס'ן, אַטאַלאַ'ס געליבטען, זײן לעבענס-געשיכטע, אַלס דאַנק דערפאַר װאָס דיזער האָט אים אין

„אַטאַלאַ" דערצעהלט זײן אײגענע. ער שילדערט זײן יוגענד אױפ'ן גוט אין דער אָבגעלעגענער פּראָװינץ, דערצעהלט, װי ער האָט זיך אימער געפיהלט געצװוּנגען און געדריקט אין דער אָנװעזענהײט פון זײן פאָטער און נאָר אין דער געזעלשאַפט פון זײן שװעסטער אַמעליאַ האָט ער זיך געפיהלט צופרידען. בײדע זײנען זײ געװען מעלאַנכאָלישע נאַטורען, בײדע פּאָעטיש באַגאַבט, פריה זײנען זײ געװאָרען יתומים און געצװוּנגען געװען זײער הײם צו פאַרלאָזען. רענעי האָט צומײסט געבענקט נאָך דער שטילקײט פון דעם קלױסטער-לעבען, אָבער דאָס דאָזיגע אונבאַשטענדיגע בענקען שלײדערט אום און װעקסעלט זײן נשמה. ער באַשליסט צו רײזען, געפינט אונטער די רואינען פון רױם און גריכענלאַנד נאַהרונג פאַר זײן מעלאַנכאָליע און אַנטדעקט צװישען די לעבעדיגע פעלקער דיזעלבע פאַרגעסענקײט װעגען די געשטאָרבענע װי אױף דעם באָדען פון די אונטערגעגאַנגענע נאַציאָנען. די אַרבײטער װעלכע ער פרעגט אין די גאַסען פון לאָנדאָן װײסען גאָרניט פון טשאַרלס דעם צװײטען, בײ װעמעס סטאַטוע זײ שטעהען. װאָס איז דאריבער דער װערט פון רוהם און גרױסקײט ? ער רײזט נאָך סקאָטלאַנד, לעבט מיט די עראינערונגען פון די העלדען פון מאָרװען ; אָבער דאָרט װאן אָססיאַן האָט געזונגען און פיננאַל האָט געזיגט פּאַשען זיך איצט טשערעדעס. ער פאָרט װידער קײן איטאַליען, שטודירט די מאָנומענטען פון דער קונסט, אָבער ער געפינט אַז טראָץ זײן גאַנצער מיה האָט ער נאָך גאָרניט געלערנט. פאַרגאַנגענהײט און געגענװאַרט זײנען צװײ אונפאָלשטענדיגע סטאַטוען : אײנע איז אַ צושלאָגענע אױסגעגראָבען געװאָרען פון דער ערד, די אַנדערע שטעהט נאָך ניט פאַרטיג און קען ערשט פון דער צוקונפט פאַרענדיגט װערען. און די נאַטור באַרוהיגט זײן קראַנקע זעלע פּונקט אַזױ װעניג װי די געשיכטע. אײנמאָל איז ער אַרױפגעשטיגען אױפ'ן באַרג עטנאַ, האָט געזעהן אױף אײן זײט די זון אױפ'ן האָריזאָנט אױפגעהן, האָט געזעהן אונטער זיך גאַנץ סיציליען אַרומגערינגעלט פון דעם אונענדליכען ים און אױסזעהענדיק אַזױ קלײן אַז אירע טײכען זײנען געװען גלײך צו די ליניען אױף אַ געאָגראַפישער קאַרטע ; אױף רער אַנדערער זײט האָט ער אַרונטערגעקוקט אין דעם קראַטער פון דעם

װוּלקאַן מיט זײן גליהענדען אינערן און שװאַרצע דאָמפּפען. און אין דיזע פּאָזיציע געפינט ער אַ געטרײ בילד פון זײן כאַראַקטער און זײן עקזיסטענץ : „פּונקט אַזױ — זאָגט ער — האָב איך מײן גאַנץ לעבען געהאַט פאַר מײנע אױגען צוגלײך אן אָונגעהױער װײט-אױסגעשטרעקטע און אַן אונבאַדײטענד קלײנע װעלט, און אַן אָבגרונד בײ מײן זײט."
זעלבסטפאַרשטענדליך אַז דיזע װוּלקאַנישע און פאָדערנדע נאַטור איז אין זײן פאָטערלאַנד אומעדום איבעריג. אומזיסט זוכט ער זײנע אױסדרוקס-פאָרמען צו ברענגען אין אײנקלאַנג מיט דער געזעלשאַפט, איבער װעלכער ער שטעהט נאָך זײן מײנונג גײסטיג פיעל העכער ; ער װערט איבעראל באַהאַנדלעט און באַצײכענט אַלס ראָמאַנטישער גײסט ( סטפּימוממז זאעאַמ). פון װעלכען דאָס לעבען האָט קײן נוצען ניט. צום ערשטען מאָל באַגעגענט אונז דאָ אַן אָנדײטונג אױף יענעם באַגריף װעלכער װעט שפּעטער אין אַן עטװאָס פאַרענדערטער פאָרמע קומען צום קונסט-אױסדרוק אין פראַנקרײך אַלס די ראָמאַנטישע שולע.
עס ליגט װירקליך אין דיזען געהײמניספולען לײדען, װאָס פיהלט זיך אַלײן אַלס „אינטערעסאַנט", עטװאָס װאָס דײט אָן אױף אַ ראָמאַנטיקער פאַר'ן ראָמאַנטיזם. פון אַלע יענע האַלבפאַרגעסענע עראינערונגען װעגען אַ גרױסקײט װאָס איז פאַרשװוּנדען יענע אײנדריקע װעגען דער פאַרגענגליכקײט פון נאָמען און רוהם, יענע ביטערע שטימונגען װעגען דער קלײנליכקײט און שלעכטקײט פון די מענשען, האָט זיך בײ רענעי סוף כל סוף אױסקריסטאַליזירט אַ האַרטנעקיגע איבערצײגונג אין דער נישט עקזיסטענץ פון גליק, אַ טיפע איבערדריסיגקײט מיט'ן לעבען און אַ שטענדיגער געפיהל פון פּוסטקײט און לאַנגװײלע, אין דער צײט װען ער האָט געפיהלט אין זײנע אָדערען דאָס פּולסירען פון אַן איבערפליסענדער לעבענס-קראַפט. זײנע ליבלינגס-װערטער זײנען : — בּן פּאַ זטמאַפּאַ ,זטסעמסאַ טבּ מז1ספ פאַ מ1עס1 בּל (די נאַרישקײט פון גלױבען 1טממ*יאַ זמ*מ6ממ8 6ממ1מזע —- *ייִ אין גליקלי איבערדריסיגקײט פון לעבען—אַ טיפער געפיחל פון לאַנגװײלע—) אין דיזען ביטערען יאָמער װענדט ער זיך שטענדיק אין זײנע געדאַנקען צו זײן שװעסטער, אַלס זײן אײנצינע טרױסט,

ביז ער באַמערקט צו זײן איבערראַשונג און שמערץ, אַז זי װײכט אים אױס, אַז אײניגע מאָל װען ער האָט זיך אומגעקערט קײן פראַנקרײך האָט זי זיך ערקלערט אַלס ניט אימשטאַנד אים צו באַגעגנען, אַז זי האָט אַפּנים פאַרגעסען זײן צערטליכקײט פאַר איר. בלױז אײן מאָל װען איר דוכט זיך אַז ער איז נאָהנט צו זעלבסטמאָרד דערנעהנטערט זי זיך צו אים װידער אױף אײן אױגענבליק. ער האָט שױן די קאַלטקײט פון דיזער געליבטער שװעסטער געהאַט אַרױפגעשנורט אױף דער קײט פון זײנע ביטערע ערסאַהרונגען פון מענשליכער אונטרײהײט, װען ער האָט באַקומען פּלוצלינג די נאַכריכט װעגען איר באַשלוס אַרײנצוטרעטען אַלס נאָנע אין אַ קלױסטער. ער אײלט אַװעק צו איר. ער קומט קױם אין צײט צו געפינען אַ פּלאַץ בײ דער אונהײמליכער צערעמאָניע, צו זעהן אַמעליע'ס האָר פאַלען אונטער דער שער און אַראָבצוזינקען בײ איר זײט בשעת זי ליגט, װי עס פאָדערט די צערעמאָניע, װי אַ לײכע אױסגעשטרעקט אױף דעם מאַרמאָר-באָדען פון דער קירכע. דאָ הערט ער זײן שװעסטער מורמלען אַ תּפלה אום פאַרצײהונג „פאַר דער פאַרברעכערישער לײרענשאַפט װאָס זי האָט געפיהלט צו איר ברודער." מיט אַמאָל באַגרײפט ער דער שװעסטער'ס האַלטונג צו אים און פאַלט אין אָהנמאַכט. אַזױ שנעל װי ער קומט צו זיך באַשליסט ער צו פאַרלאָזען אײראָפּאַ און געהן אין דער נײער װעלט. אין דער נאַכט װען ער פאַרלאָזט די ברעגען פון פראַנקרײך בושעװעט אַ שרעקליכער שטורם. „װיל דאָס מיר דער הימעל װאָרנען — זאָגט ער — אַז שטורמװינדען װעלען אימער מײנע טריט באַגלײטען ? " אײנס איז זיכער, אַז אָהן דיזער באַגלײטונג פון בליץ און דונער האָט זיך שאַטאָבריאַן ניט געקענט באַגעהן סײ פאַר רענעי'ס לעבענס-געשיכטע, סײ פאַר אַטאַלאַ'ס ליבע.
דאָס זײנען, װי מען זעהט, אונגעװײנליכע שיקזאַלען, װאָס טרעפען אַן אונגעװײנליכען כאַראַקטער. און פון דיזען כאַראַקטער קען מען זאָגען הױבט זיך אָן די מעלאַנכאָליע און דער מענשען-האַס אין דער נײערער ליטעראַטור. דיזע מעלאַנכאָליע און דיזע מיזאַנטראָפּיע זײנען פון אַ גאַנץ אַנדער סאָרט װי זײ האָבען זיך װען עס איז פריהער געצײגט. איך װיל פּון

פאַרגלײך װעגען ברענגען דאָ אײניגע געשטאַלטען פון מאָליער און שעקספּיער. דער אונטערשײד צװישען דיזע און די פון דער מאָדערנער צײט װעט דאַן קלאָר װערען.
אײנער פון מאָליער'ס אינטערעסאַנטסטע פיגורען, און, איך בין מודה, דער יעניגער פון אַלע זײנע כאַראַקטערען װאָס פאַר מיר פּערזענליך באַזיצט דעם גרעסטען רײץ, איז אַלסעסט, דער מיראַנטראָפּ. דער יסוד פון אַלסעסט'ס האַס און ביטערקײט איז יענע גאַנצע סיסטעם פון געמאַכטער פרײנדליכקײט, פון כלומערשטע אײנזעהענישען און נאָכגעבליכקײטען, פון גרױסע און קלײנע ליגענעס, אױף װעלכע עס רוהט דער זאָגענאַטער „געזעלשאַפטליכער פאַרקער". ער איז דערין געװיס אומגערעכט. אָהן דיזער געמאַכטקײט, װעלכע די קאָנװענציאָנעלע העפליכקײט צײגט אַרױס, װאָלט דאָס לעבען געװען נאָך מיאוס'ער װי עס איז. אַ קלוגער און ליבעס-װירדיגער פילאָזאָף האָט געזאָגט : „װײל די שעהנקײט עקזיסטירט ניט האָט מען ערפונדען די קונסט, און װײל די פרײנדליכקײט און האַרציגקײט זײנען ניטאָ האָט מען ערפונדען די העפליכקײט." און זײנען, ערנסט גערעדט, ניט פאַראַן גענוג אורזאַכען די מאַסקע פיעל-װעניג צו טראָגען ? מאַנכע װילען ליבער בלײבען אינגאַנצען ניט געקענט אײדער אינגאַנצען געקענט, און זײנען ניט פאַראַן אַ סך אַזעלכע, בײ װעמען עס װאָלט געװען, שױן אױס עסטעטישע אורזאַכען. אַלײן, אַ זינד און אַ שאַנדע אַרונטערצונעהמען די מאַסקע, װײל זײער מאַסקע איז אַזױ פיעל שעהנער װי זײער געזיכט ? אָבער איך רעד אַלײן װי פילענט אין דער פּיעסע און איך טאָר אַלײן ניט פאַרגעסען די שעהנע און גלענצענדע אַנטװאָרטען װאָס אַלסעסט גיט. אַלסעסט האַסט די מענשען, װײל ער טײלט זײ אײן אין צװײ קלאַסען : אײנע באַשטעהט פון געמײנע און בײזע, און די אַנדערע — פון יענע װאָס זײנען אַרטיג און אױפמערקזאַם צו די בײזע און געמײנע אום צו קענען זײ דורכדעם טרײבען. ער שטעלט די פײגע ליבעסװירדינקײט, די פאַלשקײט װאָס קומט פון מורא אױף אײן ליניע מיט די ערגסטע און שלימסטע זינד. ער איז אזױ אױפגעבראַכט איבער דער פּחדנות, װאָס װיל ניט זעהן דאָס פאַרעכטליכע, אַז ער פאַרגעסט דורכאױס די צװײטע

גרױסע װעלט-מאַכט, די דומהײט, װאָס זעהט עס ניט. ער ברענט פון צאָרן זעהענדיק װי דער לומפּ, מיט װעלכען ער פּראָצעסירט זיך, און װעמעס נישטװירדיגקײט די גאַנצע װעלט װײס, װערט איבעראַל באַגריסט מיט רעספּעקט, שעהן אױפגענומען און אַפילו באַשיצט. ער זאָגט אָרנאָט אין געזיכט אַרײן אַז זײנע לידער זײנען שלעכט. אום צו שטעלען דעם כאַראַקטער אין ריכטיגען רעליעף לאָזט דער דיכטער אַלסעסט'ן זײן שטערבליך פאַרליבט אין אַ יונגער קאָקעטקע פון פײנסטען, און דורך אירע ליבעסװירדיגקײטען פון געפעהרליכסטען מין. זי שפּילט מיט אים װי מיט אַ קינד, לאקט אים און רײצט אים אױף אַלערלײ אופנים ; יעדעס װאָרט פון איר איז אַ דאָרן װאָס שטעכט אים, און יערע האַנדלונג אירע שנײדט אים אין האַרצען. עס איז זײן קללה װאָס ער מוז אין דער זעלבער צײט זי ליבען און פאַרצװײפלען. קען מען זיך פאָרשטעלען אַן ערגערע צרה פאַר אַ מיזאַנטראָפּ װי צו פאַרגעטערען אַזאַ פרױ און צו זײן דער שפּילכעל פון אַלע אירע קאַפּריזען ? געװיס ניט. אָבער צו קען מען ניט אפשר די גאַנצע אַנשױאונג אומקערען ?
אַ מענש, װאָס פאַרשטערט זיך אױף שױשפּיל און טעאַטער בעסער װי יעדער אַנדערער, הער עדמאָנד טהיעררי, דירעקטאָר פון ,5—פמבּז' סזזבּי האָט אײנמאָל, נאָך אַן אױפפירונג פון „מיזאַנטראָפּ" מיר געענטפערט אױף מײנער אַ באַמערקונג, אַז דער שױשפּילער האָט די ראָלע געשפּילט צו געשליפען : „דענקט איר, אױפריכטיג גערעדט, אַז אַלסעסט איז אַ מיזאַנטראָפּ און אַז דער נאָמען פּאַסט זיך ? איך פון מײן זײט גלױב אַז װען סאָלימען זאָל ניט זײן קײן קאָקעטקע װאָלט אַלסעסט ניט געװען מער מיזאַנטראָפּיש װי איך". דאָס איז געװען אַ װיץ, אָבער ער פאַרבאָרגט אין זיך אַ װאַרהײט. עס זײנען די אומשטענדען און פאַרהעלטנישען, די שטעלונג אינמיטען פון אַ פאַרדאָרבענעם הױף, אַ רײצבאַרע און עהרגײציגע נאַטור, אַ װאַרהײטס-ליבענדער כאַראַקטער, צוזאַמען מיט צופעליגע פּערזענליכע אומגליקספאַלען װאָס באַשאַפען אַלסעסט'ס מיזאַנטראָפּיע אַלס רעזולטאַט. ער איז אַ מיזאַנטראָפּ פון שכל, ניט פון טעמפּעראַמענט, און ער טראָגט ניט קינ'ס צײכען אױפ'ן שטערען. און

טאַקע דורכדעם איז ער אַזאַ עכט פראַנצױזישע באַשאַפונג. בײ אַ דײטשען מעלאַנכאָליקער אי זדי גרונדלאַגע דאָס רעזאָנירען, ד. ח. דער אַנאַליזירענדער פאַרשטאַנד. אַלסעסט איז אַ פּראָדוקט פון יענער קלאַסיש-אָראַטאָרישער צײט אין פראַנקרײך, פון װעלכער מען איז אַרױס ערשט צום שלוס פון אַבּטען יאָרהונדערט. דאָ זעהען מיר אַ בײשפּיל פון דער איבערװעלטיגענדער מאַכט פון דעם צײט- און פאָלקס-גײסט איבער דעם יחיד. װען מען רעדט פון דער צײט פון באָליע און דער טראַגעדיע פון פאַרשטאַנד אין פראַנקרײך קען עס אױפ'ן ערשטען בליק אױסזעהן װי אַ װידערשפּרוך אַז מאָליער, באָליע'ס געגענ-פּאָל, ראַסינ'ס אַנטיפּאָד, געהערט צו דערזעלבער צײט. מען װאָלט געקענט װעניגסטענס מײנען אַז זײנע טיפסטע און בעסטע געשטאַלטען, די נאַיװע אַגנעס אין דער „שולע פון פרױען" און דער מעלאַנכאָלישער אַלסעסט אין דעם „מיזאַנטראָפּ" זײנען אַן אױסנאַמע. אָבער עס זײנען פאַראַן געזעצען פון גײסט װאָס לאָזען זיך פּונקט אַזױ ניט ברעכען װי די געזעצען פון נאַטור. איך האָב אױף אַן אַנדער פּלאַץ *) אָנגעװיזען ביז װאָס פאַר אַ גראַד אַגנעס'עס נאַיװיטעט איז פון דעם דיכטער אַ דערקליגעלטע דורכ'ן פאַרשטאַנד ; דאָס זעלבע לאָזט זיך באַװײזען פון אַלסעסט'ס מעלאַנכאָליע. איצט לאָמיר נעהמען אַלס קאָנטראַסט אײנעם פון שעקספּיער'ס מיזאַנטראָפּען, זשאַק אין „װי עס געפעלט אַײך". דאָ האָבען מיר דעם מיזאַנטראָפּ פון טעמעפּעראַמענט. זשאַק איז אַ פּאָעטישע נאַטור, טרױעריג און װײך. הערען מיר װי ער װערט געשילדערט :
הײנט האָט לאָרד אַמיענס און איך זעלבסט
זיך צוגעשלײכט צו אים װי ער איז אין דער לענג
אין שאָטען פון אַ דעמב געלעגען, װאָס זײן װאָרצעל
אַריבער דעם קלײן טײכעל הענגט אין דיזען װאַלד.
צו דיזען פּלאַץ געקומען איז אַ הירש
אן אָרימער פון יעגער'ס פײל געטראָפען,
*) עסטעטישע שטודיען, פון ג. בראַנדעס.

פּראָגצו יזישע עמיגראַנטען ליטעראַטור
זײן לעבען אױסצוהױכען. און װירקליך, לאָרד,
דאָס אָרמע טיער האָט 'זעלכע זיפצען אױסגעשטױסען
דאָס זײ זײן לעדערן פעל צוצױגען האָבען
שיער ביז צום פּלאַצען, און די גרױסע רונדע טרעהרען
געלאָפען זײנען האַסטיג איבער זײן געזיכט.
אַזױ געשטאַנען איז דער נאַר, גענױ באַטראַכט
פון מעלאַנכאָל'שען זשאַק, בײם ברעג פון טײכעל,
מיט טרערען אים פאַרמערענדיק. און זשאַק ?
װאָסער מאָראַל האָט ער פון דיזען בילד געצױגען ?
אין טױזענד גלײכענישען. בעת דער הירש
האָט אין דעם פולען טײכעל אַרײנגעװײנט, זאָגט ער :
דו אָרעמער הירש, דו מאַכסט דאָ דײן צואה
װי מענשען טײלען, געבענדיק נאָך מער צו די
װאָס האָבען שױן צופיל. דאַן, װײל, דאָס טיער
געװעזען איז אַלײן, פון זײנע פרײנד פאַרלאָזען,
זאָגט זשאַק : ס'איז רעכט, דאָס אומגליק אימער טרײבט
די מענגע װײט אַװעק. דאַן פליט אַ סטאַדע
פריש פון דעם גראָז, פאַרבײ אָהן אָבהאַלט און גערוס.
„נון יאָ", זאָגט זשאַק, „פליט װײטער פעטע, זאַטע בירגער;
עס איז אַזױ די מאָדע : צו װאָס דען קוקען
אױף דעם געפאַל'נעם באַנקראָטירטען דאָ ? "
מיט 'זעלכע שטאָכװערעטער האָט ער געטראָפען אַלעס,
דאָס לאַנד, די שטאָדט, דעם הױף, און ס'גאַנצע לעבען.
מיר זײנען נור טיראַנען, שװערט ער, רױבער,
און ערגערס נאָך, ױ ייִל מיר פאַרטרײבען דאָס געװילד
פון זײן אײגענעם זיץ. אַזױ האָט ער געקלאָגט.
מיר זעהען אים גערירט ביז טרערען איבער די לײדען פון דער פאַרװוּנדעטער חיה. ניט דורך רעזאָנירען, ניט דורך אַ רעפלעקסיע פון דעם פאַרשטאַנד װערט ער אױפגעבראַכט איבער דער שלעכטקײט און גרױזאַמער רױקײט פון די מענשען, נאָר ער פיהלט אונמיטעלבאַר אַז זײן זעלע איז פון דערזעלבער נאַטור װי די זעלע פון דעם הירש. דער הירש איז פאַר אים

אַ קינד פון דערזעלבער מוטער װי ער אַלײן. ער איז אין זײנע געפיהלען אַ פּאַנטהעאיסט. װאָס פאַר אַ שטרעקע פון דער אַנשײאינג פון יענער קלאַסישער צײט אין פראַנקרײך, װוּ אַפילו קאַרטעזיוס האָט באַטראַכט די חיה אַלס אַ מאַשין און זײן שמערץ-געשרײ פאַר אַ רײן מעכאַנישע װירקונג פון דעם קלאַפּ, פּונקט װי די שרײ-פּופּע קװיטשעט בײם דרוק מיט'ן פינגער !
להיפּך דערצו איז זשאַק דער פאָרלױפער פון דער נאַטורבאַטראַכטונג פון די אַם פײנסטען-פיהלענדע מאָדערנע פּאָעטען, צ. ב. שעללי'ס נאַטור-אַנשױאונג. מען עראינערט זיך אַז שעללי האָט אין דער יוגענד געגרינדעט אַ פאַראײן פון יונגע מענשען װעלכע, אַרױסגעהענדיק פון דעם שטאַנדפּונקט אַז עס איז אַן אונערלױבטע און פאַרברעכערישעע באַראַברײ פון די מענשען צו עסען חיות, האָבען זיך פאַרפליכטעט צו לעבען אױסשליסליך אױף פלאַנצען.
פונדעסטװעגען איז זשאַק פּונקט אַזױ װעניג זױ אַלסעסט אַ טיפּוס פון דער מאָדערנער מעלאַנכאָליע. יעדער פון זײ פאַרקערפּערט בלױז אַן אַלגעמײנע מענשליכע אונצופרידענקײט אין דער פאָרמע װעלכע איז יעדען פון זײ נאַטירליך לױט זײן באַזונדערער נאַציאָנאַליטעט. דער סאָרט מעלאַנכאָליע װאָס איז אַנשניאַנען אין אָנפאַנג פון קבּטען יאָרהונדערט טראָגט ניט דעם כאַראַקטער פון אַ רײן פּערזענליכער קראַנקהײט, זי איז אױך ניט בלױז נאַציאָנאַל ; עס איז אַ קאָסמאָפּאָליטישע עפּידעמיע, װעלכע איז אין איר װעזען פאַרװאַנדט מיט די רעליגיעזע קראַנקהײטס-פאָרמען, װאָס האָבען אין מיטעלאַלטער זיך אַזױ אָפט פאַרשפּרײט איבער אײראָפּאַ, און רענעי איז נאָר די יעניגע געשטאַלט, װעלכע שטעלט פאָר צום ערשטען און אַם קרעפטיגסטען די סימנים פון דיזער קראַנקהײט בײ די באַגאַטעסטע ג- יסטער.
רענעי טראָגט קינ'ס צײכען, װעלכער איז שױן אױבען דערמאָנט געװאָרען ; אָבער דיזער סימן איז צו דערזעלבער צײט דער זיגעל פון הערשאַפט. אונזיכטבאַר פאַר אים אַלײן איז דיזער זיגעל פון געניוס אַרױפגעדרוקט געװאָרען אױף זײן שטערען. הינטער די טרױעריגע זעלבסט-באַשולדיגונגען פון װעלכע עס באַשטעהט רענעי'ס ודױ, שפּירט זיך דאָס שטאָלצע געפיהל

פון סופּיריאָריטעט, פון אױבערשאַפט װעלכעס האָט אָנגעפילט דעם דיכטער'ס אײגענע ברוסט. װען מען לעזט שאַטאָבריאַנ'ס מעמואַרען זאָרגפעלטיג קען מען ניט פאַרטרײבען פון זיך רעם געדאַנק אַז הינטער די באַציהונגען פון רענעי צו אַמעליע פאַרבאָרגט זיך אַ מין ודױ אױף דער לײדענשאַפטליכער ליבע, װעלכע זײן שװעסטער לוסיל האָט געפיהלט צו איר באַװוּנדערטען ברודער. װעלכען גרױסען ודױ ענטהאַלט ניט דעריבער דער איבריגער אינהאַלט פון דער ערצעהלונג !
רענעי'ס לײדען זײנען די געבורטס-װעהען פון דעם געניוס אין דער זעלע פון דער מאָדערנער פּערזענליכקײט. רענעי איז דער מאָמענט אין װעלכען די אױסגעװעהלטע נאַטור, אױפ'ן זעלבען אופן װי דער נביא בײ די פאַרצײטיגע אידען, פאַרנעהמט צום ערשטען מאָל די שטימע װאָס רופט זי, און זי ציהט זיך צוריק אין שרעק, קאָרטשעט זיך אין פאַרצװײפלונג און זוכט אַן אױסװעג צו אַנטלױפען, ענטפערענדיק אַזױ װי דער פּראָפעט : האַר, נעהם ניט מיך, נאָר אַן אַנדערען, מײן ברודער. איך בין צו שװאַך און קען רעכט ניט רײדען." רענעי איז די ערשטע שטופע, די שטופע פון אונרוה, פון אױסדערװעהלונג. דער אױסדערװעהלטער צעגערט און האָפט צו זעהן אַן אַנדערען אױספאָלגען דעם רוף, ער קוקט זיך אום אָבער קײנער הױבט זיך ניט אױף, און די שטימע הערט ניט אױף צו אים צו רעדען. איבעראַל זעהט ער זיגען דאָס װאָס ער פאַר'מיאוס'ט און פאַראַכטעט, און אונטערגעהן דאָס, פאַרװאָס ער איז גרײט אַלץ צו אָפּפערען, װען נאָר אַן אַנדערער זאָל אים װעלען צום אָפּפער פירען. אָבער מיט שרעק און שטױנען זעהט ער אַז קײן אַנדערער פיהלט ניט אַזױ װי ער, ער לױפט אין אַלע זײטען צו געפינען זײן מײסטער, װאָרום װי סעינט קריסטאָף װיל ער נאָר דעם שטאַרקסטען דינען, אָבער ער געפינט אים ניט. און דאָ כאַפּט אים אָן דער געדאַנק : װען קײן אַנדערער דערהױבט זיך ניט, װען ער געפינט ניט קײן שטיצע און קײן פירער, דאַן מוז ער אַלײן זײן דער מאַן און דער פירער און די שטיצע פאַר אַנדערע שװאַכערע גײסטער. יעצט פאָלגט ער דעם רוף, ער זעהט אַז די צײט פון טרױמען און צװײפלען איז פאָראיבער און די צײט פון האַנדלען איז געקומען.

די לאַנגע שטונדען פון צװײפלען און זעלבסט-מיסטרױען ליגען הינטער אים, מיט אײן קלאַפּ איז ער פאַרװאַנדעלט. עס האָט אים געטראָפען דער זונען שטראַל, װאָס האָט זײן געזיכט אױף אימער אַ ברען געטאָן, אין װעלכען קײן רױטקײט ערשײנט און פאַרגעהט ניט מער. ער געהט דורך דעם קריזיס, ניט װי װערטהער, דורך זעלבסטמאָרד, נאָר דורך אַן אַנטשלוס און מיט אַ דערהױבענערען זעלבסט-געפיהל. ער צעגערט און שװאַנקט ניט מער. ער באַפעלט און װיל. אָבער געניוס איז פּונקט אַזױ אַ קללה װי אַ ברכה. אַפילו די גרעסטע, די האַרמאָנישסטע נאַטורען האָבען אין װעלכער עס איז עפּאָכע אין זײער לעבען דערשפּירט די קללה װעלכע ער אַנטהאַלט און טראָגט מיט זיך. אין רענעי האָט שאַטאָבריאַן נאָר יענע קללה פאָרגעשטעלט ; זײן אײגענע נאַטור און זײן שטעלונג צו די אידעען פון זײן צײט האָבען צוזאַמען געװירקט אַז די געניאַליטעט װי ער האָט זי געקענט, איז פאַר אים געװען נאָר אַ קװעלע פון אײנזאַמע לײדען און פון װילדען עגאָיסטישען גענוס, װאָס ברענגט שטענדיק מיט זיך אַ געפיהל פון זײן אײגענער לערקײט און נישטיגקײט.
שאַטאָבריאַז, װעלכער האָט אײנגעלײטעט די רעליגיעזע רעאַקציע פון קבּטען יאָרהונדערט, האָט ניט באַזעסען קײן גלױבען, קײן ענטוזיאַזם און קײן הינרײסונג פאַר קײן אידעע. די געדאַנקען פון דעם פאַרגאַנגענעם יאָרהונדערט האָבען גראַדע דעמאָלט אָנגעהױבען פאַרדונקעלט צו װערען, זיך אַרױסצעװײזען אַלס טעות'ן, די גרױסע אידעען פון 91טען יאָרהונדערט האָבען נאָך ניט געהאַט באַקומען קײן װיסענשאַפטליכען יסוד, און שאַטאָבריאַן, באַגאַבט װי ער איז ניט געװען, האָט דאָך ניט געקענט מיט דעם בליק פון אַ זעהער זײ פאָראױס באַנעהמען. דעריבער איז ער געװאָרען דער פירער פון דער רעאַקציע, דער ריטער פון קאַטאָליציזמוס און די בורבאָנען. מיט דעם כח, װאָס ליגט אין דער געניאַליטעט אױפצונעהמען די היסטאָרישע אידעען פון דער צײט, אָבער אָהן דער זיכערער פאַרשטענדניס פון דעם געניוס פאַר זײער װעזען און אָהן גלױבען אין זײער זיג, האָט ער אױפגעכאַפּט די געדאַנקען װאָס אַ צײטװײליגע ענדערג

אין די סימפּאַטיען און שטימונגען האָט אַרױסגעבראַכט און האָט געקעמפּפט פאַר זײ מיט גרױס עקשנות, מיט פּרעכטיגער אָבער אָפטמאָל אױך לעדיגער עלאָקװענץ, מיט גרױס טאַלאַנט אָבער אָהן װאַרימקײט און אָהן יענער איבערצײגונג, װעלכע דרינגט דורך די גאַנצע פּערזענליכקײט און מאַכט זי פאַר'ן באַגײסטערטען און אונערמידליכען אָרגאַן פון דער אידעע. אין דער צײט װאָס װאָלטעיר, מיט זײן גאַנצער אונרוהיגקײט און מיט אַלע זײנע פעלערען, האָט געפירט זײן לעבענס-קאַמפּף פריש, אונערמידליך און אונבאַזיגבאַר ביז צו-לעצט, װײל ער האָט קײן מינוט זיך ניט געװאַקעלט אין זײן גלױבען אין דער װאַרהײט פון זײנע אידעען, װערט שאַטאָבריאַן פאַרצערט פון זײן אונאױפהערליכער איבערדריסיגקײט מיט'ן לעבען, פון זײן אונגלױבען און מענשען-האַס. בלױז אױף אײן פּונקט איז ער געװעזען אַ פּיאָנער : אַלס דיכטער, איבערהױפּט אַלס פּאָעטישער קאָלאָריסט, און דעריבער פיהלט ער זיך טאַקע נאָר אין דעם דיכטערישען לעבען פון זײן יוגענד צופרידען און אינערליך באַלױנט. אָבער אַלס פּאָעט איז אים קײן אַנדער געשטאַלט אַזױ געלונגען װי רענעי'ס, ד. ה. װי די שילדערונג פון יענעם גײסטיגען טיפּוס, צו װעלכען ער האָט אַלײן געהערט.
אַזױ װי אַ געניאַלער מענש פון רענעי'ס אַרט, טראָץ זײן רעליגיעזער פראַזעאָלאָגיע, הױבט זיך קײנמאָל ניט אױף אין עפּיס אַ העכערע מאַכט, װערט דאָ די מעלאַנכאָליע אין איר עצם נאָר דער אונבאַפרידיגטער דורשט נאָך עגאָיסטישען גענוס. רענעי, אַלס געניאַלע פּערזענליכקײט, װײס אַז גאָט איז מיט אים און אין אים, און ער קען קױם אונטערשײדען צװישען זיך און גאָט. ער פאַרגעטערט זיך זעלבסט פאַרגעטערענדיק גאָט. ער װײס אַז זײנע געדאַנקען און זײנע רײד זײנען אינספּירירט, און װוּ איז די גרעניץ צװישען דעם, װאָס שטאַמט פון אים און דעם, װאָס שאַמט ניט פון אים ? ער ליבט אַפילו מער די טעות'ן װי די אמת'ן װאָס ער רעדט אַרױס, װאָרום יענע געהערען אים אַלײן מער און ער פיהלט זיך אין אַ העכערען גראַד פאַר זײער באַשעפער. דער װײהרױך פון דער מאַסע באַטױבט זײן זינען. זײנע פײנר זײנען ניט זײנע, נאָר די פײנד פון דער זאַך, פון דאָס גוטע, און אַלע מיטעל

געגען זײ זײנען גוט און רעכט. פאַר זיך זעלבסט קאָדערט ער אַלץ, די באַװוּנדערונג פון פאָלק, די ליבע פון די פרױען, אַלע לאָרבערען און רױזען פון לעבען, און עס פאַלט אים גאָר ניט אײן אַז ער פון זײן זײט איז פאַרפליכטעט צו לײסטען עפּיס דערפאַר. ער לאָזט זיך ליבען ניט לינענדיק צוריק. איז ער דען ניט קײן פּריװילעגירטע נאַטור, אַן אַפּאָסטאָל, װעלכער אײלט דורכ'ן לעבען װי אַ פליכטלינג, אַן אױפלאַקערענדער פײער, װאָס לײכט, פאַרצערט און פאַרשװינדט ?
אין דיזע שטריכען האָט דער דיכטער נאָר זײן אײגען בילד געצײכענט. שאַטאָבריאַנ'ס עראינערונגען אַנטהאַלטען און איבערהױפּט דורך דאָס װאָס זײ פאַרשװײגען, גענוג באַװײזע פאַר יענער געקינסטעלטער קאַלטקײט מיט װעלכער ער האָט גענומען צערטליכקײט און באַװוּנדערונג. אײניגע פאַרטרױטע בריף פון אים, װעלכע סעינט-בעװ האָט געהאַט אין זײנע הענד, צײגען מיט װאָס פאַר אַן אײז-קאַלטען עגאָיזם ער פלעגט אַמאָל זוכען צו נאַרען מיט פאַרשפּרעכונגען פון אַ ברענענדער לײדענשאַפט. נאָך צו א יאָר שרײבט ער צו אַ יונגער דאַמע, װעלכע ער בעט אים צו געבען אַ ראַנדע-װאו אין דער שװײץ : „מײן לעבען איז נאָר אַ צופאַל ; פון דיזען צופאַל נעהמט איר די לײדענשאַפט, דעם װירבעל און דאָס אומגליק. איך װעל אײך אין איין טאָג מער דערפון געבען װי אַנדערע אין לאַנגע יאָרען".
אַזױ האָט נאָך גערעדט דער ערשטער רענעי, װען ער איז שױן פיר-און-זעכציג יאָר אַלט געװען. און מערקט אײך, דער מאַן װעלכער רעדט אַזױ, איז אין פולער אױפריכטיגקיִיט און אָהן צביעות דערזעלבער װאָס איז אױפגעטראָטען אַלס דער ריטער פון גלױבען און באַגײסטערטער פאַרטײדיגער פון קריסטענטום ; דען אים איז אַלץ ערלױבט ; ער איז דער אױסדערװעהלטער, און װי די פּיטהישע פּריסטערין, האַלב װאַנזיניג אין דעם געפיהל פון זײן באַרוף.
אין אים װױנט צוגלײך עטװאָס געטליכעס און עטװאָס סאַמאַנישעס, אַן אײנגעבאָרענע צושטערונגס-לוסט. די פאָרמע אונמער װעלכער ער ליבט, איז די, צו פאַרװירען און צו פאַרצערען. ער פאַרפירט דורך איבערנאַטירליכע, דורך גײסטיגע מיטעל, ער

פליסט אײן צױבערגעטראַנקען. ער פאַרפירט ניט מיט דער כשופ'דיגער מאַכט פון דעם יונגען, אָפענעם האַרצען, פון דער יונגער פרישער ליבע. רענעי שרײבט װערטער װי די פאָלגענדע צו זײן אינדיאַנישער פרױ : „יע, סעלוטאַ, װען דו װעסט מיך פאַרלירען װעסטו לעבען אַלס אלמנה ; דען װער קען דיך אַרומװיקלען אין יענער פלאַם װעלכע איך שטראַל אַרױס אַפילו װען איך ליב ניט ?" און אױף אַן אַנדער אָרט : „פון דיזען האַרצען שטראָמען אַרױס פלאַמען, װעלכע קענען די גאַנצע בריאה פאַרצערען." איך מאַך ניט פאַראַנטװאָרטליך שאַטאָבריאַן פאַר די װערטער װעלכע ער לעגט אין מױל פון רענעי, אָבער קוקט מען אױף צוריק געפינט מען יענעם לוציפער פון אַכצענטען יאָרהונדערט, װאָלטעיר, אין פאַרגלײך מיט אים, אונשולדיק װי אַ קינד. װאָס פאַר אַ רירענדע צערטליכקײט ער האָט אַרױסגעװיזען זײנע געליבטע, אַ צערטליבקײט װאָס האָט אױף דאָס מינדסטע ניט פאַרלאָרען אַפילו אין יענע פאַלען װוּ ער איז שענדליך פאַרראַטען געװאָרען. און אַז מען בליקט פאָראױס געפינט מען אין טיעק'ס „װילליאַם לאָװעל" אָדער אין קירקעגאַַרד'ס „פאַרפירער" נאָר אַ ברײטערע אױספירונג פון דאָס, װאָס דאָ װערט געגעבען אין קאָנטורען. גיט מען נאָך איצט צו צו דער עגאָאיסטישער צושטערונגס-לוסט די גלײכגילטינקײט צו אַלץ װאָס געהט-פאָר אױסערהאַלב דעם העלד, דעם טיפען עקעל צו דעם לעבען און דעם אונפאַרמײדליכען עקעל צו דעם אײגענעם איך, װאָס אפילו די אױפריכטיגע זעלבסט-באַװוּנדערונג קען ניט פאַרטרײבען, און מען האָט די גרונד-שטריכען פון דעם טיפּוס. דערקענט איר דאָס בילד, איז עס ענליך צום אָריגינאַל ? אָדער געפינט זיך אײנער װאָס האָט ניט באַגעגענט אײנע פון די אונצעהליגע קאָפּיעס פון אים ? בײ אײנעם טרעט אײן שטריך, בײ דעם אַנדערען אַן אַנדערער מער אַרױס. אײנער דערהױבנ זיך אין איבערנאַטירליכען שטאָלץ, װי יענער ענגלישער לאָרד װעלכער האָט דער װעלט געגעבען איר שפּיגעל-בילד אין „קין" און „מאַנפרעד"ן דער אַרערער טראָגט אַרױס פון זײנע שטודיען נאָר דעם רעזולטאַט, אַז ער איז אַ גאָט, װי יענער דײטשער דיכטער, װאָס האָט געשריבען „דאַס בוך דער ליעדער", האָט אַזױ אָפט מודה געװען. דער דריטער נעהמט אױף זיך רי

ראָלע צו זײן דער נביא פון גאָט, לאָזט זיך אָבגעבען כבוד װי אַ פּאַפּסט, און לאָזט נאָך אַלס זקן יונגע פרױען צו זיך קומען כדי זײ זאָלען אים די ציטערנדע הענד קושען. פאַר אַ פירטען װערט דער אומעט דאָס אַבסאָלוט באַשטימענדע, דער יסוד פון זײן באַרוף, דער קװאַל פון זײן לעבענס-פירונג און זײן גאַנצער שריפטשטעלערישער טעטיגקײט. און דיזע מעלאַנכאָליע באַרױבט אים פון יעדען פּראַקטישען בליק אין אורטײלען די װירקליכקײט. די גרינגסטע פּאַסירונג װאָס באַגעגענט אים װאַקסט-אױס אין עטװאָס באַדײטונגספולעס, עטװאָס אַנטשײדענעם און פאָראױס-באַשטימטעס, און ער קערט זיך דערצו אום אָבער און װידער, בשעת װען פאר אַ װעניגער מעלאַנכאָלישען בליק װאָלט עס אײנגעשרומפּען אין אַ קלײניגקײט. מען קען זײ אַלע, דיזע נאָהנטע אָדער װײטע, עכטע אָדער דעגענירירטע ברידער און זיהן פון רענעי. דער טיפּוס נעהמט אַרום אַ קורצען שפּאַן פון יאָרען און מען דאַרף אים פאַר אַלעמען ניט פאַרבײטען מיט אַן אַנדער טיפוס, װעלכער קומט נאָך אים און װעלכער איז אונז אַלעמען באַקאַנט. רענעי פּערזאָניפיצירט אַ דור װעלכער האָט געזאָגט צו זיך זעלבסט : פאַר מײן פינף-און-צװאַנציגסטען יאָר װיל איך האָבען דיזע מײדעל, זײן אַ גרױסער דיכטער, זײן אַ גרױסער קינסטלער אָדער שטאַרבען. בײם נעקסטען דור האָט דיזער זאַץ געלױטעט : פאַר מײן פינף-און-צװאַנציגסטען יאָר װיל איך האָבען אַן אַמט, פאַר מײן דרײסיגסטען װיל איך זײן מיניסטער. די בענקשאַפט נאָך געזיכערטער הכנסה און נאָך אַ געזיכערטען אײנפלוס האָט פאָרנומען דעם פּלאַץ פון יענער אונבאַשטימטער און אידעאַלער בענקשאַפט בײ אַ דור אין װעלכען דעד אינדיװידיאום שטעלט זיך אָהן טרױמערײען און אָהן צװײפלען זײן באַשרענקטען ציל און דערגרײכט אים. אױב די ערשטע זײנען ערשינען האַרט און קאַלט, איז עס שױן געװען אין א צװײטער שטופע, נאָכדעם װי זײ האָבען דעם צװײפלער און דעם טרױמער אין זײער האַרצען דערשטיקט ; אָבער די לעצטע זײנען געװען אַזױ פון געבורט און האָבען קײן קריזיס ניט דורכגעמאַכט.
נאָך דעם אַלעמען װאָס איז דאָ געזאָגט געװאָרען קלינגט עס ממש װוּנדערליך װען מען באַטאָנט, אַז רענעי איז, איז

רײן רעאַקציאָנערע און קאַטױלישע אינטערעסען, אײנגעװיקעלט געװאָרען אין דעם „גײסט פון קריסטענטום", אום צו באַװײזען װי נױטיג עס איז דער טרױסט פון דער קריסטליכער רעליגיאָן פאַר געװיסע לײדען און װי נױטיג עס איז צוריק אײנצופירען די נאָנען-לעיסטערס, װאָרום נור דער קלױסטער קען געבען רעטונג און שוץ פאַר געװיסע פאַראירונגען. רענעי'ס הױפּט-אומגליק איז נעמליך, װי געזאָגט, די לײדענשאַפטליכע ליבע פון זײן שװעסטער צו אים, װעלכע, כדי איר לײדענשאַפט בײצוקומען, טוט אָן דענס שלײער און שטאַרבט אין קלױסטער. װי שעהן דאָס קלינגט ! אָבער פיהלט מען ניט די כיטרעקײט ? אַזױ פאַרפירעריש, אַזױ אונװידערשטעהליך איז יענער רענעי, אַז ער רוהט ניט זאָגאַר, אָדער בעסער, דער דיכטער רוהט ניט ביז ער האָט רענעי'ס אײגענער שװעסטער אײנגעפלאָסען אַן אוננאַטירליכע ליבע צו איר ברודער. װידער צײגט זיך דאָ װי די רעאַקציאָנערע טענדענין װערט אַרײנגעװירבעלט אין דעם שטראָם פון דער רעװאָלוציאָנערער באַװעגונג, װאָרום אױב עס איז געװען עפּיס, אױף װאָס די אַזױ גערופענע „סאַטאַנישע שולע" האָט שפּעטער געשײנט צו האָבען אַ טראַדיציאָנעלען רעכט, איז עס געװען דאָס, װאָס נאָכדעם װי זי האָט די לײדענשאַפט פאַרהערליכט אַלס נאַטור, זאָל זי זי שילדערען מיט סימפּאַטיע אַפילו דאָרט װוּ זי לױפט געגען דער נאַטור. איך װיל אָנװײזען אױף אַ פּאָר שטריכען װאָס האָבען אַ שײכות דערצו.
בײ דער יונגער רעװאָלוציאָנערער שולע איז עס געװען אַ באַליבטע טעמע, אַז דער אָבשײ פאַר דעם געשלעכטליכען פאַרקער צװישען ברודער און שװסעטער באַרוהט נאָר אױף פאָראורטײל. דאָס איז געװען אַ ליבלינגס-אױסדרוק בײ מערימעי און זײן יוגענד. מען האָט זיך אױסערדעם געשטעלט אױף דער אױטאָריטעט פון דער ביבעל, װוּ די מענשהײט האָט זיך לױט דער ביבלישער טראַדיציע פון אָנפאַנג פאַרמערט דורך בלוט-שאַנדע. בײראָנ'ס קין איז דער מאַן פון זײן אײגענער שװעסטער. אױסערדעם איז עס דעמאָלט געװען אין דער מאָדע זיך צו שילדערען אַביסעל אַלס טײפעל. שאַטאָבריאַן, װעלכער האָט אין רענעי געשילדערט זיך אַלײן און װעמעס פאַרהעלטניש צו זײן שװעסטער איז אױסערליך

געװען ענליך צו רענעי'ס, איז אין אמת'ן געליבט געװאָרען פון איר בשום אופן ניט אַנדערש װי נאָר אַלס ברודער, און עס איז מער װי װאַרשײנליך, אַז דאָ ליגט אױך דער שליסעל צו דער אױפקלערונג פון אײנער פון די אונהײמליכסטע און פּײנליכסטע ליטעראַרישע געשעהענישען פון דער אינגסטער צײט. אַלע געדענקען נאָך די שװערע אַנקלאַגע, דורך װעלכער מדס. ביטשערסטאָו האָט מיט אײניגע יאָר צוריק באַשימפּפט דעם אָנדענקען פון בײראָן. אַ פאַרברעכערישע פאַרהעלטניש צװישען אים אָון זײן שטיף-שװעסטער זאָל האָבען געװען די אורזאַכע פון דער שײדונג צװישען אים און זײן פרױ. צו דערגעהן דעם אמת אין דיזער זאַך איז אונמעגליך ; טאָמאַס מור האָט בײראָנ'ס נאָטיצען פאַרברענט. אָבער אַפילו װען מען הערט אױס מרס. סטאָו מיט פאָלקאָמענער רוה, און װען מען נעהמט שױן אָן אַז זי אַזױ גוט װי לײדי בײראָן רײדען דעם רײנעם אמת, װאָס האָבען מיר דאַן פאַר אונז ? אַן אױסדרוק פון בײראָנ'ען צו זײן פרױ, אַז אַזאַ פאַרהעלטניש איז געװען. נון, װי עס איז אַלעמען באַװוּסט, ' איז לײדי בײראָן געװען אַ העכסט פרומע און אײנפאַכע פּוריטאַנערין, װאָס האָט געזעהן איר מאַן באַנעהן אַלץ װאָס איז נאָך איר מײנונג געװען דאָס ערגסטע אױף דער װעלט. זי האָט געװוּסט אַז ער האָט געטרונקען און פלעגט זיך באַטײליגען אין הוליאַנקעס, אַז ער פלעגט גאַנצע נעכט פאַרברענגען ערגיץ אין דרױסען, אז ער האָט ניט געשױנט ניט זײן נאָמען און ניט זײן ראַנג, אַז ער האָט געמוזט געהן אין פּאַרלאַמענט אַלײן, װײל ער האָט ניט געקענט באַװעגען אַן אײנציגען פון זײנע שטאַנד-קאָלעגען אים אַהין צו פירען, אַז ער האָט באַשפּאָט אין זײנע שריפטען די אײן הײליגע אַנגליקאַנישע קירכע, און געשילדערט די שװאַרצעסטע פאַרברעכען אין דער שעהנסטער באַלײכטונג. יאָ, איר מאַן האָט עס געבראַכט אַזױ װײט, אַז אָפטמאָל האָט מען בײ דעם יונגען פּאָר געלעגט אַן אַרעסט אױפ'ן הױזליכען פאַרמעגען, אפילו אױף איר חתונה-בעט. װאָס איז דעריבער דער װוּנדער װאָס זי האָט איר מאַן גענומען אַױפ'ן װאָרט װען ער האָט אײנמאָל, זײענדיק מער װי געװײנליך אױפגערעגט דורך איר פּראָסטקײט און אידע דרשות, אױסגעבראָכען מיט צאָרן : יע, איך בין דער

טײפעל, מײן קרומע פוס איז װירקליך אַ געשפּאָלטענע פוס און איך לעב אין שענדליכסטער פאַרהעלטניש מיט מײן אײגענער שװעסטער !
מיר זעהען אַז שאַטאָבריאַן האָט אין רענעי געגעבען בײראָנ'ען דעם בײשפּיל. מיר זעהען װי דיזער פּראָדוקט פון דער רעװאָלוציאָנס-פּאָעזיע שפּראָצט אַרױס אין דעם רעאַקציאָנערען װערק, אין װעלכען ער געפינט זיך, און איז פאַרמישט אין דיזע בײדע גרױסע שטרעמונגען. אָבער עס איז כדאַי צו באַמערקען, אַז דער אונטערשטראָם איז ניט קריסטליך און ניט רעליגיעז. דער גרונד-געפיהל איז איבעראַל אַ מאָדנער װילדער עגאָאיזמוס, אַ מין תּאוה פון אונהײמליכסטען סאָרט, װעלכע באַשטעהט אין דעם, צו פאַרבינדען דעם געדאַנק פון טױט און פאַרניכטונג, אַ געװיסען סאַטאַנישען צאָרן מיט דעם זאָנסט אַזױ זאַנפטען און נאַטירליכען געפיהל פון לוסט און גליק. רענעי שרײבט צו סעלוטאַ : „איך האָב דיר אין מיטען פון דער װיסטעניש צו מײן האַרצען געדריקט, איך װאָלט דיך אין יענעם אױנענבליק גערן געװען דורכשטעכען מיט אַ שװערד אום צו באַפעסטיגען דאָס גליק אין דײן בוזים און זיך אַלײן צו שטראָפען דערפאַר װאָס איך האָב דיר אַזאַ גליק געשענקט".