
שלוס.
די גאַנצע ליטעראַרישע גרופּע, װעמעס פאַנאַנדערװיקלונג און אױסבילדונג מיר האָבען דאָ נאָכגעפאָלגט, שטעהט פאַר אונז אַזױ װי אַ צוזאַמענגעװעבטעס גאַנצעס. אַ סך פעדים, װאָס קרײצען דורך אײנע די אַנדערע, ציהען זיך פון אײן װערק צום אַנדערען, און אונזער שטודיום האָט נאָר דעם אינערליכען צוזאַמענהאַנג דײטליך און קלאָר געמאַכט, און ניט גענומען אײנצעלהײטען און בכיװן צוזאַמענגעװעבט. עס דאַרף נאָר באַמערקט װערען, אַז דיזע זאַמלונג פון שריפטען, דיזער קרײז פון שריפטשטעלער, מעלט מיט זיך נאָר פאָר אַ גרופּע, ניט קײן שולע. װארום אַ גרופּע אַנטשטעהט דורך דער נאַטירליכער און אונפרײװיליגער פאַרבינדונג פון מענשען און װערק, װאָס האָבען אַ בשותפות'ע ריכטונג ; אָבער אַ שולע װערט געבילדעט װען די שריפטשטעלער פאַראײניגען זיך באַואוסטזיניג אונטער דער לײטונג פון אַ מער אָדער װײניגער באַשטימטער איבערצײגונג.
די עמיגראַנטען-ליטעראַטור, אָבװאָל זי איז פראנצױזיש, אַנטװיקעלט זיך אױסערהאַלב פראַנקרײך. כדי זי צו פאַרשטערן מוזען מיר זיך אימער האַלטען פאַר די אױגען דעם קורצען אָבער גװאַלטיג שטורמישען משך צײט, אין װעלכער די אַלטע שטאַטסאָרדנוננ איז אױפגעלעזט געװאָרען, דער פּרינציפּ פון לעגיטימיטעט האָט געפּלאַצט, די הערשענדע קלאַסען זײנען אומגעװאָרפען געװאָרען צו דער ערד, און די פּאָזיטיװע רעליגיאָן איז אָבגעשלײדערט געװאָרען אָן אַ זײט פון מענשען, װעלכע האָבען זיך גיכער באַפרײט פון איר יאָך דורך אַ פּאָלעמישער פילאָזאָפיע װי דורך רײן װיסענשאַפטליכער בילדונג, און מיט זײערע אונערבאַרעמדיגע און

ניט אימער ערליכע אַטאַקען האָבען זײ אױפגערײצט אַלע יענע, װעלכע האָבען מער אָדער װעניגער קלאָר געפיהלט די אונגערעכטיגקײטען, װאָס זײנען געריכטעט געװען געגען דער אַלטער אָרדנונג, װעמעס גײסטיגע און מאָראלישע באַדערפנישען, װעמעס גאַנצער געפיהלס-לעבען האָט ניט געפונען קײן באַפרידיגונג אין דעם נײעם צושטאַנד. װאָס אַבסטראַקטער און אונפּראַקטישער די אידעע פון הומאַניטעט און פאָרשריט האָט זיך אַרױסגעװיזען, אַלץ נעהנטער האָט זיך אָנגערוקט אַן איבערקערעניש אין די סימפּטהיען און שטימונגען. די איבערקערעניש איז געקומען, די רעװאָלוציע האָט זיך אָנגעהױבען. איך האָב געשילדערט װי אַזױ אין אָנפאַנג איז די רעאַקציע געװען נאָר אַ טײלװײזע, װי אַזױ די אידעען פון דער רעװאָלוציע האָבען זיך אָהן אױפהער געפּלאָנטערט מיט די אידעען װאָס האָבען אַרױסגערופען די רעאַקציע געגען װאָלטעיר'ן, און מיר האָבען געזעהן װי אַלע לײטענדע שריפטשטעלער האָבען זײער אױסגאַנגס-פּונקט אין דעם אַבּטען יאָרהונדערט און װי אָפט זײ גיבען זיך איבער צו עראינערונגען און פיהלען אַ נײגונג צר ריקצופאַלען צו דער פאַרלאָפענער צײט. זײ געהען אַזױ צו זאָגען אַלע פון רוסאָ אַרױס. דער ערשטער כאַראַקטער-שטריך איז נאָר דער, װאָס מען נעהמט אָן רוסאָ'ס װאַפען און מען װענדט זי געגען זײן געגנער װאָלטעיר. בלױז באַראַנט, דער אינגסטער פון אַלע, מעג מיט אמת זאָגען, אַז ער האָט זיך באַפרײט פון יעדער פאַרװאַנדשאַפט מיט רוסאָ.
נאָך דיזע שריפטשטעלער קומט אין פראַנקרײך אַ נײער דור קאָנסערװאַטיװע שריפטשטעלער, װעלכע זײנען אױך צום גרעסטען טײל עמיגראַנטען און הױבען אָן צו פאַרטײדיגען די אונבאַדינגטע, די פּרינציפּיעלע רעאַקציע. די װערק פון דיזע שרײבער, צוזאַמען מיט באַזונדערע װערק פון אַזעלכע שרײבער װאָס זײנען שױן פריהער אַרױסגעטראָטען אױף דער סצענע, אַלס פּראָגרעסיװע אין קינסטלערישער הינזיכט אָבער רעאַקציאָנערע אין פראַגען פון שטאַט און קירכע, רי שאַטאָבריאַן, צ. ב. און צוזאַמען מיט אײנינע רעאַקציאָנערע יוגענד-װערק פון אַזעלכע שרײבער װאָס שפּעטער װערען זײ ראַדיקאַל, װי לאמארטען און װיקטאָר הוגאָ — אָט די אַלע צוזאַמען בילדען אַ גרופּע, װאָס האַלט זיך אונבאַדינגט

בײם אַלטען און װאָס איר הערשענדער געדאַנק איז — דער פּרינציפּ פון אױטאָריטעט. צװישען זײ געפינען זיך מענער װי זשאָזעף דע מעיסטר, באָנאַל און לאמעננעי.
אָבער אונטער'ן נאָמען עמיגראַנטען-ליטעראַטור האָב איך דאָ אַרױסגעפירט און צונױפגעזאַמעלט די באַזונדערע ליטעראַרישע װערק, אין װעלכע די רעאַקציע איז נאָך ניט געװאָרען אַ בלינדע אונטערטעניגקײט צו אױטאָריטעט, נאָר אַ נאַטירליכע און באַרעכטיגטע פאַרטײדיגונג פון געפיהל, נשמה, לײדענשאַפט און פּאָעזיע, אין היפּך צו קאַלטער אינטעלעקטואַליטעט, אױסגערעכענטער פּינקטליכקײט און צו אַ ליטעראַטור װאָס איז צוזאַמענגעשנועװעט אין דעגעלען און טױטע טראַדיציעס, װי עס איז געװען די ליטעראַטור װאָס האָט געפירט אַ מאַטען און בלוטלאָזען לעבען אױף פראַנקרײך'ס אײגענעם באָדען. די נאָכפאָלגענדע גרופּע, אַ דאַנק איר שטײפערען צוזאַמענשלוס אַרום אַן אײנציגען געביטעריעען פּרינציפּ, האָט נאַטירליכערװײז אַ שאַרפערען און שטרענגערען פּראָפיל. אָבער אין דער ערשטער גרופּע איז דערפאַר מער לעבען, מער שטימונג, מער װאַגענדע קראַפט.
די שרײבער און װערק פון דער עמיגראַנטען-ליטעראַטור זײנען באַלױכטען אַזױ װי פון אַ ציטערדיגער ליכט. דיזע פּערזענליכקײטען שטעהען אין דער מאָרגען-גרױקײט פון דעם יאָרהונדערט. די עשטע שטראַלען פון דער מאָרגען-זון פון דעם 91טעןיאָרהונדערט פאַלען אױף זײ און צערײסען לאַנגזאַם דעם שלײער פון אָססיאַנישען נעבעל און װערטהערישער מעלאַנכאָליע, װאָס רינגעלט זײ אַרום. מען פיהלט אַז זײ האָבען הינטער זיך אַ נאַכט מיט העסליכע, בלוטיגע סצענען ; זײ זעהען אױס בלײך און ערנסט. נאָר זײער װעה איז פּאָעטיש, זײער מעלאַנכאָליע רופט אַרױס מיטגעפיהל, און מען שפּירט ברױזענדע קרעפטען אין די לײדענשאַפטליכע אױסברוכען, װעלכע פאַרראַטען נאָר זײער שמערץ איבער דעם װאָס זײ קענען ניט אָנפאַנגען זײער טאָג אַרבײט אַלס האָר זעצונג פון דער אַרבײט פון דעם פאַרגאַנגענעם טאָג, נאָר זײ מוזען שטעהן אין צװײפעל איבער'ן פונדאַמענט, װאָס איז אַװעקגעלעגט געװאָרען דעם טאָג פריהער און מיט מיה צוזאַמענזוכען דאָס װאָס די צושטערונגען פון דער נאַכט האָבען איבערנעלאָזש

די עמיגראַנטען-ליטעראַטור איז דעריבער אַ טיףדורכגעפיהלטע ליטעראַטור.
שאַטאָבריאַן איז דער ערשטער װאָס ברעכט דורך דעם פארמאליזם מיט זײן שטורמישער לײדענשאַפטליכקײט, און די קרעפטיגע, פאַרבענרײכע נאַטור-מאלערײען פון זײנע עפּיזאָדען. אַלץ גליהט דאָ און לײכט פון קאַטױלישער אַנטציקונג און סאטאנישער עראָטיק. אָבער אין מיטען דעם פײער בלײבט שטעהן די מאָדערנע פּערזענליכקײט, דער עגאָאיסטיש אײנזאַמער זשעני, רענעי, װי אַ סטאַטוע פון שטײן.
סעינאַנקור ברענגט אַרױס אַ װערק, אין װעלכען עס גיסט זיך צוזאַמען, אין אַ באַזונדערס נשמה'דינען אופן, מאָדערנע פרײזיניגקײט מיט ראָמאַנטישען בענקען, גערמאַנישע סענטימענטאַליטעט און מורא פאַר דער װירקליכקײט מיט לאַטײנישער פײנקײט פון חוש, אַ רעװאָלוציאָנערע שטרעבונג דורכצודרינגען יעדע פראַגע ביז'ן גרונד מיט אַ פאַרצװײפלונג װאָס טרױמט װעגען זעלבסטמאָרד.
נאָדיע מישט-צו זײן שטימע צו דיזען כאָר. פײן, בױגיג, פאַנטאַסטיש, פול מיט ליבע פאַר װידערשפּרוך, אַטאַקירט ער נאַפּאָלעאָנ'ען און די גאַנצע געזעלשאַפטליכע אָרדנונג, פאַרהערליכט קלאפּשטאק'ן און דאָס מאָנאַסטיר-לעבען ; נאַיװ װי אַ קינד און געלערנט װי אַן אַלטער, זוכט ער מאַרטירערטום, כדי צו געניסען דעם פאַרגעניגען פון פיהלען זיך פאַרפאָלגט און קענען אין אײנזאַמקײט שטודירען. שטענדיק פּראָגרעסירענדיק אַלײן, מאַכט ער דעם גלױבען אין פּראָגרעס פאַר'ן ציל-ברעט פון זײן שטענדיגער סאַטירע.
קאָנסטאַן טרעט-אױף—אַלס פּאָליטיקער און דילעטאַנטישער שריפטשטעלער, װעלכער איבערשטײגט זיונע מײסטער. זײן גײסט װיגט זיך װי אַז אומרוח צװישען דעם גײסטיגען לעבען פון צװײ דורות ; פון נאַטירליכער נײגונג איז ער אַ קינד פון אַבּעען-יאָרהונדערט, מיט זדון בילדונג און זײנע אַבזיכטען געהערט ער צו דער עפּאָכע פון קאָנסטיטוציעס און גרױסע װיסענשאַפטליכע אַנטדעקונגען. אין זײן אײנציגען פּאָעטישען װערק גיט ער זײן דור אַ מוסטער פון פּסיכאָלאָגישער שילדערונג און אַן אָנ-

װײזונג יױ אַזױ אַ סך שטאַרקע געפיהלען און קרעפטען װערען געאָפּפערט אױפ'ן מזבח פון דער מאָדערנער געזעלשאַפט.
אָבער ערשט אין מאַדאַם דע סטאַל װערט די עמיגראַנטען-ליטעראַטור רעכט באװוּסטזיניג פון אירע שטרעבונגען און בעסטע טענדענצען. די געשטאַלט פון דיזער פרױ באַהערשט די גאַנצע גרופּע. אין אירע שריפטען איז אױפגעזאַמעלט אַלץ װאָס איז אײדעל און באַרעכטיגט אין דער עמיגראַנטען-ליטעראַטור : די רעאַקציאָנערע און רעװאָלוציאָנערע טענדענצען, װאָס בײ די איבריגע מיטגלידער פון דער גרופּע צושפּליטערען זײער פאַרשײדענאַרטיגע טעטיגקײט און שריפטשטעלערישע לײסטונגען, פאַראײניגען זיך בײ איר אין אײן שטרעבונג, װאָס איז ניט רעאַקציאָנער און ניט רעװאָלוציאָנער, נאָר רעפאָרמאַטאָריש. װי די אַנדערע אַזױ נעהמט זי אױך רוסאָ אַלס איר אױסגאַנגספּונקט ; װי די אַנדערע אַזױ טרױערט זי אױך איבער די גװאַלדטאַטען פון דער רעװאָלוציע, אָבער מער װי יעדער אַנדערער ליבט זי די פּערזענליכע און פּאָליטישע פרײהײט. זי באַקעמפּפט די אַבסאָלוטע מאַכט אין שטאַט און די היפּאָקריטסטװא אין דער געזעלשאַפט, די נאַציאָנאַלע גאוה און די רעליגיעזע פאָראורטײלען; זי פירט אַרײן קײן פראַנקרײך די באַקאַנטשאַפט מיט'ן פאַלקסגײסט פון די שכנ'ישע לענדער און זײערע ליטעראַטורען, און רײסט אַרונטער מיט אירע הענד יענע װאַנד פון זעלבסט-צופרידענקײט, מיט װעלכער דאָס זיגרײכע פראַנקרײך האָט זיך אַרומגערינגעלט. באַראַנט מיט זײן באַשרײבונג פון פראַנקרײך אין אַבּטעןיאָרהונדערט זעצט נאָר פאָר און פאַרענדיגט איר ארבײט.
די ליטעראַטור אָן װעלכער מאַדאַם דע סטאַל שליסט זיך אָן אין די לעצטע יאָרען פון איר טעטיגקײט און די אידעען פון װעלכער שפּירען זיך בײ באראנט'ן, איז די װעמעס געשיכטע איז נאַטירליך פאַרבונדען מיט דער עמיגראַנטען-ליטעראַטור, נעמליד, די ראָמאַנטישע ליטעראַטור אין דײטשלאַנד. די גאַנצע גריפּע שריפטען, װעלכע איך האָב געגעבען דעם אַלגעמײנעם נאָמען „די עמי-דאַנטען-ליטעראַטור " קען באַצײכענט װערען אַלס אַ מין ראָמאַנטיק פאַר דער ראָמאַנטיק, ד. ה. פאַר דער ראָמאַנטישער שולע אין פראַנקרײך װעלכע זי זאָגט אָן. אָבער זי שטעהט, — אָפט דורך

אונבאַװוּסטזיניגער סימפּאַטיע און אָפט דורך דירעקטען אײנפלוס — אין פיעלפאַכער באַרירונג מיט דעם גערמאַנישען גײסט און זײן ראָמאַנטיק, און דערפון קומט עס װאָס מאַדאַם דע סטאַל, אין איר בוך „איבער דײטשלאַנד" רופט אָן רוסאָ, בערנאַדין דע סעינט-פּיערר און שאַטאָבריאַן „דײטשען, ניט װיסענדיגערהײ.ד", און דעריבער טרעפט מען, װי מיר האָבען געזעהן, בײ די שריפטשטעלער פון דער עמיגראַנטען-ליטעראַטור אױף הונדערט פאַרשײדענע פּונקטען אָנדײטונגען אױף ראָמאַנטיזם, און שטעלען װאָס באַשעפטיגען זיך מיט דיזען װאָרט און באַגריף.
אָבער ניט נאָר זאָגען זײ אָן די גרױסע גײסטער, װעלכע װעלען אױפטרעטען נאָך זײ אױף דער אַרענאַ פון דעם יאָרהונדערט, נאָר זײ זײנען אפילו ביז אַ העכסט מערקװירדיגען גראַד זײערע פּראָטאָטיפּען. שאַטאָבריאַן, אַלס ראָמאַנטישער קאָלאָריסט, איז דער פאָרלױפער פון װיקטאָר הוגאָ, אַלס לעבענס-מידער מעלאַנכאָליקער — פון בײראָן. סעינאַנקור האָט לאנג פאַר דער ראָמאַנטישער שולע אָנגערירט יענע סטרונעס, װעלכע װערען שפּעטער פון סעינט-בעװ געשפּילט. נאָדיע איז מיט זײן פילאָזאָפישער געלערזאַמקײט, מיט זײן שטרענגער און רײנער שפּראַך, זײנע פאַנטאַסטישע און זאָגדערבאַרע טעמען אַ פאָרלױפער פון מערימעי. קאָנסטאַן שילדערט באַלזאַק'ס העלדען לאַנג אײדער פראַנקרײך האָט געקראָגען זײן ראָמאַנעןיליטעראַטור ; אַלס פּאָליטיקער, ניט קוקענדיק אױף זײן ליבעראַליזם און פרײנדליכער שטעלונג צו דער קירכע, װײזט ער אַרױס אַ געװיסע ענליכקײט צו דעם באַרימטען ראָמאַנטישען פּאָליטיקער פר. פאָן גענטץ. באַראַנט, מיט זײן ספּיריטואַליסטישער אָבער דאָך פאַטאַליסטישער ליטעראַטור-פילאָזאָפיע, גרײט-צו יענע קריטיק און עסטעטיק, װעלכע האָט אין װיקטאָר קוזען פאַרנומען דעם טראָן. ענדליך, מאַדאַם דע סטאַל זאָגט אָן דאָס קומען פון דער גרעסטער שריפטשטעלערין פון 91טען-יאָרהונדערט, אַ װעניגער אַריסטאָקראַטישע, אָבער אַ װײט געניאַלערע און פרוכטבאַרערע דיכטערין און דענקערין, זשאָרש סאַנד.
די ליטעראַטור-געשיכטע פון אַ גאַנצען װעלט-טײל אין משך פון אַ חאַלבען-יאָרהורערט הױבט זיך, זעלבסטפאַרשטענדליך, ניט אָן אױף אײן פאַראײנצעלטען פּונקט. דער אױסגאַנגס-פּונקט װאָס

דער היסטאָריקער קלײבט אױס, קען שטענדיק באַצײכענט ותרען אַלס צופעליגער, װילקירליכער ; ער מוז זיך פאַרלאָזען אױף זײן אינסטינקט און קריטישען בליק, װען ניט קען ער קײנמאָל ניט אָנפאַנגען. די עמיגראַנטען-ליטעראַטור האָט מיר אױסגעזעהן צו זײן דער נאַטילליכער אױסגאַנגס-פּונקט, געגעבען פון דער נִעשיכטע אַלײן. דיזע גרופּע, פירט אונז פון אײן זײט אַרײן אין דער שפּעטערער רעליגיזער און פּאָליטישער רעאַקציע אין ער פראנצױזישער ליטעראַטור, און פון דער אַנדערער זײט לעגט זי אױס דעם װעג פאַר דער ראָמאַנטישער שולע אין פראַנקרײך. אָבער אױף יעדען פּונקט גרײט זי אונז צו צום שטודיום און דער פאַרשטענדניש פון דער ראָמאַנטישער שולע אין דײטשלאַנד, און זי האָט זאָגאַר אײניגע באַרירונגס-פּונקטען מיט אַזעלכע װײטע ערשײנונגען װי בײראָן און באַלזאַק.
מיט אײן װאָרט, די עמיגראַנטען-ליטעראַטור איז די אָװערטורע צום גרױסען ליטעראַרישען שױשפּיל פון דעם נײנצענטעןיאָרהונדערט.
