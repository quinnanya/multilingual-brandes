VIII
Byron siger i et af sine Breve om «Adolphe»:
«Den indeholder mørke Sandheder, men efter min
Mening er den et altfor sørgeligt Værk til at den
nogensinde kan blive populær. Jeg læste den
første Gang i Schweiz paa Opfording af Mme de
Stael.» Hun selv siger etsteds om denne Bog:
< Jeg troer ikke paa, at alle Mænd skulde være
Adolphe, men kun de forfængelige Mænd». Saa
simpel denne Udtalelse er, føler man dog en
Kvindes Nødværge deri; thi -< Adolphe» havde ramt
Neckers Datter personligt, havde blottet hendes
dybeste Hjertesaar.

Anne Marie Germaine Necker fødtes 1766
i Paris. Hendes Fader, den store
Genfer-Finants-mand, blev som bekjendt kort før Revolutionens
Udbrud Frankrigs Førsteminister og hans Navn
var dengang det frisindede Frankrigs Symbol.
Hendes Moder var et meget begavet, men stivt og
tvungent Pligtmenneske, der mente at Opdragelse
betød Alt, Naturen Lidet og som lagde en
pedantisk Vægt paa Smaating, da der i moralsk Hen-seende ikke gaves noget Smaat. Selvfølgelig var
Ronsseaus Opdragelsesmetode denne Dame i høi
Grad imod og Følgen blev, at Rousseau med sin
Tro paa Naturen og paa de medfødte Dyder blev
den unge Datters Ideal. Hun voxede op som et
muntert, frimodigt Barn, der snart udviklede sig
til en livlig, aandfuld Brunette, livis sorte Øine
glimrede af Vid og straalede af Hjertensgodlied.
Medens Moderen priste Fornuften og
Selvreflexio-nen, førtes Datteren, som led under det bestandige
Opsyn i Hjemmet og som ved sine rige Evner
vakte Moderens Skinsyge, til at elske alle de
Egenskaber og Dyder, som uden kunstig Pleie
udspringe fra selve Naturens Sundhed, Rigdom og
Skjønlied. Alt som Barn var lnm i sin Faders
Hus omringet af Datidens berømteste Mænd, hvem
hendes hurtige Svar og overraskende Indfald
morede og tiltrak. Det sjælfulde og livfulde
Underbarn blev Faderens Stolthed, og hun gjengjældte
hans Ømhed med en Kjærlighed og Beundring
uden Grændser, der fulgte hende hele hendes Liv
igjennem og som spores i næsten alle hendes
Skrifter.

Fra Femtenaarsalderen af skrev hun
Afhandlinger, Noveller, Tragoedier, hvoriblandt en med
Titlen «Montmorency», som ved Valget af sit
Æmne røber Tidspunktet, da hun begyndte at
føle sig tiltrukken til den unge Vicomte Mathieu
de Montmorency, der med Ære havde kjæmpet i

12den nordamerikanske Frihedskrig og paa hvis Haand
hun nødtvungen maatte give Afkald, da Forældrene
vare imod hendes Ægteskab med en Katliolik.
Et trofast Venskab forenede dem imidlertid Livet
igjennem. Efter Moderens Ønske blev Germaine
Necker i Aaret 1786 gift med den svenske
Gesandt i Paris, Baron Erik Magnus Stael-Holstein,
en Yndling af Gustav den tredie, hvem Kongen
for at hjælpe liam til et saa rigt og anseet Parti
sikrede Gesandtskabsposten i Paris for en lang
Aarrække og som paa sin Side afgav
Svigerforældrene det Løfte aldrig at vilde føre sin
Hustru til Sverig imod hendes Ønske. Han synes
at have været en af Datidens almindelige nordiske
Adelsmænd, halvdannet men med gode Manerer,
ødsel og spillesyg 5 han var dobbelt saa gammel
som sin Brud.

Umiddelbart før Revolutionens Udbrud udgav
Mme de Staél sin første Bog «Breve om Rousseaus
Skrifter», der er en Lovtale og et varmhjertet
Forsvar. I Slutningen af det tredie Brev søger
hun at sammenflette Rousseaus Hæder med sin
Faders, der lige da var sat i Spidsen for
Frankrigs Regering, i Slutningen af det fjerde Brev
hilser hun med begeistrede Ord Indkaldelsen af
Stænderne og udtaler med ungdommelig
Veltalenhed det Haab, at det vil lykkes den store franske
Nation ad den rolige Oplysnings, ad Fornuftens
og Fredens Vei at opnaae de Goder, som andreFolkeslag kun have erhvervet gjennem Strømme
af Blod. Hun anraaber Folket om at sætte sin
Ære i ikke at overskride det Haal, som Alle ere
enige om at man maa naae, og hun slutter med i
en Henvendelse til Rousseau at udtale sin Klage
over, at han ikke oplevede det ære frygtbydende
Skuespil som forestaaer, ikke levede længe nok til
med Ord og Daad at opmuntre Necker «der
fortjente at have en Dommer, en Beundrer, en
Medborger som ham.»

Revolutionen brød ud, den lod sig ikke standse
paa Yeien ved hendes Forhaabningers og Ønskers
Grændse: en Constitution efter engelsk Mønster.
Snart var Necker fordrevet, men hans Datter
blev i Paris og frelste under Rædselsperioden,
beskyttet af sin Mands Stilling, mangt et uskyldigt
Offer. Hun lagde endog en Plan til den
kongelige Families Flugt. De Ledendes Had vendte
sig imod hende. Med Nød og Neppe undslap hun
i September 1792 den hævnlystne Folkemængde.
Ledsaget af sin Yen Montmorency, der forfulgtes
som Aristokrat og havde forklædt sig som hendes
Lakai, flygtede hun til Coppet. Derefter reiste
hun til England og udgav der sit Forsvarsskrift
for Marie-Antoinette, hvem hun ikke kjendte
personligt, men hvis Skjæbne rørte hende dybt; det
fulgtes kort efter af hendes ved Tidsforholdene
naturligt fremkaldte Skrift «Om Lidenskabernes
Indflydelse paa Individernes og Folkenes Lykke.»Da Sverig efter Robespierres Fald havde
anerkjendt den franske Republik, vendte hun
tilbage til Paris og udfoldede under Directoriet en
fremragende politisk Virksomhed, hvis Formaal
var en parlamentarisk Forfatning og Fred med
Europa. Det var ved hendes Indflydelse, at
Talleju’and blev Udenrigsminister. Hendes Salon
var Midtpunktet for det «moderate» Parti, desuden
et politisk Samlingssted af første Rang, og her var
det, at Benjamin Constant snart blev
Hovedpersonen saavel i de politiske Intriguer som i Husets
Herskerindes Gunst.

I Aaret 1800 udgav hun sit første større
Arbeide * Litteraturen, betragtet i sit Forhold til
Samfundets Institutioner», et Værk, som efter
Hovedmassen af sit Indhold maa henføres til den
store Gruppe af Skrifter, der i alle Europas Hor
vedlande lige siden Renaissancens Tid behandlede
det Spørgsmaal, om den antike eller moderne
Litteratur stod høiest. Det er samme Problem,
der meget kort efter dukkede op i Chateaubriands
Bog om «Christendommens Aand.»*) Mme de
Staél erklærer sig ligesom senere Ckateaubriand
for de moderne Litteraturer. Men Aarsagen er
forskjellig: han udleder deres Fortrin fremfor den
antike af den Omstændighed, at de behandle
cliristelige Sujetter, som Oldtidens Forfattere Intet

*) lleactionen i Frankrig. S. 132.kjendte til, hun støtter de nyere Litteraturers
Overlegenhed paa den fremskridende Civilisation.
Hun troer paa Menneskehedens Perfectibilitet,
paa Samfundsindretningernes langsomme
Fuld-kommengjørelse, og hun bygger lierpaa
Forvisningen om, at Litteraturerne ville komme til at
indeholde en stedse større Skat af Erfaring,
Kundskab og Indsigt. Om en grundig og
metlio-disk Litteraturpsychologi er der paa dette
Udviklingsstadium ikke Tale hos hende: hun undtager
f. Ex. udenvidere Indbildningskraften fra de
per-fectible Evner, fordi hun trods alt sit Sværmeri
for Ossian ikke vil negte, at Homer indeholder en
langt rigere Poesi end lian. Men Bogens
Fortjeneste beroer heller ikke paa hvad den godtgjør,
men paa hvad den kjæmper for og varsler om,
Nødvendigheden af en ny Poesi, en ny Filosoli og
en ny Religion. Hun henleder Opmærksomheden
paa de nordiske Litteraturer, den engelske, den
tydske, de islandske Sagaer og de gamle
skandinaviske Heltedigte. Ossian er hende dog
Hoved-typen paa den nordiske Digtnings «grandeur
poé-tique». Hun elsker dens Alvor og Tungsind; thi,
siger hun, «den melancholske Poesi er den Poesi
som mest stemmer med Filosolien.»*) Hvad
særligt Tydskerne angaaer, skriver hun: «Den
betydeligste Bog, de Tydske besidde, og den eneste, de

*) De la littérature 257. Paris 1820.

kunne stille op imod de andre Sprogs
Mesterværker, det er Werther. Da man kalder den en
Roman, vide mange Mennesker ikke, at den er et
helt Værk .... Man har villet bebreide Wertliers
Forfatter, at han har ladet Helten lide andre
Kvaler end dem, der følge af hans Kjærlighed,
at han har ladet ham føle en saa levende Smerte
over en Ydmygelse og en saa dyb Harme over
Stands-Uligheden, der foraarsager denne Ydmygelse;
men det er efter min Mening et af de genialeste
Træk i dette Værk». Hendes egentlige
Grundtanke i Bogen er den, at den sociale Frihed
nødvendigvis maatte føre til litterær Reform og at
det vilde være en Absurditet, om det Samfund, i
hvilket den politiske Frihed var erobret, skulde
besidde en af Regler lænkebunden Litteratur.
«Gid vi kunde tinde, udraaber hun i sin Ungdoms
Hede, et filosofisk System, en Begeistring for
det Gode, en kraftig og retfærdig Lovgivning, der
for os kunde være, hvad den christelige Religion
har været for Fortiden!» Skinsyg paa hendes
begyndende Berømmelse, agtpaagivende som Troens
Ridder, var Chateaubriand strax paa Spil og
anmeldte hendes Bog. De andre Kritikere havde
spottet hendes Sværmeri for Melancholien og blandt
andet forsøgt at slaae hende med Grækerne, som
jo ikke vare melancholske. Chateaubriand benyttede
Leiligheden til at slaae et Slag for positiv Religion.
«Mme de Stael, siger han, tilskriver Filosofienhvad jeg tilskriver Religionen.» Og henvendende
sig til liende fortsætter lian: «Deres Talent er kun
halvt udviklet, Filosofien kvæler det. De synes
ikke at være lykkelig, men hvorledes skulde
Filosofien kunne raade Bod paa Sørgmodigheden i deres
Sjæl? kan man frugtbargjøre en Ørken med en
anden Ørken?» Og han udtømmer sig i lignende
Floskler, som tidlig røbe den Frygt for at blive
overstraalet af Mme de Stael, der med god Orund
aldrig forlod ham.

Paa dette Tidspunkt falder Begyndelsen til
den Opposition mod Bonaparte, der for anden
Oaug skulde gjøre hende landflygtig og det for
mere end ti Aar af hendes Liv. Hun havde efter
det italienske Felttog troet i ham at see
Frihedens Beskytter, havde tilskrevet ham begeistrede
Breve og bevæget ham til at udslette hendes
Faders Navn af Emigrautlisten. Men i ham som
Første-consul saa hun kun «en Robespierre tilhest», og
med Rette klagede Bonaparte over, at hun
exal-terede Hovederne imod ham. Alle de fremmede
Diplomater tilbagte efter hendes egne Ord «deres
Liv hos hende», hun samtalede daglig med en
Mængde indttydelsesrige Personer; thi Samtale var
den liøieste Nydelse, hun kjendte, og som
Bonaparte sagde: Enhver holdt, efter at have talt med
hende, mindre af ham. Han lod hende spørge,
hvad hun egentlig vilde, om hun var tilfreds, naar
han udleverede hende de to Millioner, Neckerhavde deponeret i Statskassen, og som med Urette
holdtes tilbage; hun svarede kun, at det kom lidet
an paa hvad hun vilde, men paa hvad hun tænkte.
Fra det Øieblik af, da Benjamin Constant første
Gang i Tribunatet havde talt mod et Forslag af
Bonaparte, blev hendes Hus i Paris tomt og alle
Indbydelser besvarede med Afslag. Endelig blev hun
efter at hendes Fader havde udgivet Bogen «Les
derniéres vues de politique et de finances» forvist
fra Paris ved udtrykkelig Ordre fra Bonaparte.

Intet Slag kunne ramme hende haardere end
dette. Hun sammenligner selv denne Dom med en
Dødsdom; hun, som kun levede i Hovedstaden,
som saa daarligt kunde undvære sine Yenner,
aandfuld og lærerig Samtale, Deltagelse i de store
Begivenheder, led under Løsrivelsen fra Fædreland
og Hjemstavn. «Hvert Skridt Posthestene gjorde
smertede mig, og naar Postillonerne spurgte mig,
om de ikke havde kjørt rask, kunde jeg ikke
lade være med at sukke over den sørgelige Tjeneste,
de havde gjort mig. »*) Benjamin Constant ledsagede
hende paa Veien; men da hun modtog Efterretning
om sin Mands Sygdom, reiste hun til ham og
pleiede ham til hans Død.

I 1803, Aaret efter, udgav hun «Delphine»,
en Fortælling i fem Dele og i Brevform efter
«La nouvelle Héloisess Mønster. Man kan uden

*) Dix années d’exil. 1820. S. 84.Vanskelighed paavise de Indtryk og Minder fra
hendes eget Liv, der ligge til Grund for denne
Roman. Bogen behandler en Kvindes pligtstrenge
Forsagen af et lykkeligt Ægteskab —
Erindringen om Forfatterindens ungdommelige Afkald paa
Montmorency's Haand var her den reelle Baggrund.
Men Bogens egentlige Indhold er dog den elskende
Kvindes Kamp mod Samfundet for sin Lykke og
Samfundsdommens brutale Tilintetgjorelse at
Individets Fred — og det var de friske Indtryk fra
Forfatterindens sidste Leveaar, hendes Forhold til
sin Mand og til Benjamin Constant, som her gav
hende Inspirationen. Skilsmissen fra Baron
Staél-Holstein havde skadet-hendes Anseelse, Forholdet
til Constant var næsten en offentlig Begivenhed
og han var utvivlsomt Fader til hendes i Aaret
1797 fødte Datter Albertine, den senere Hertuginde
af Broglie. Mme de Stael tvivlede sikkert, da
hun skrev «Delphiue», intet Øieblik paa, at
Constant agtede at legitimere denne Datter ved et
snarligt Ægteskab, men hvor rig og høitstillet hun
end var og hvor meget Hensyn Opinionen end
tager til Rigdom og social Uafhængighed, saa
følte hun dog bittert baade Klafferens suigende
Forfølgelse og Farisæismens veloverlagte
Attentater paa Rygtemord.

«Delphine» bærer det modløse og resignerte
Motto, der røber sin Forfatterinde, Mme de Staels
Moder:	«En Mand bør forstaae at trodse denoffentlige Mening, en Kvinde at underordne sig
den», et Motto, til hvilket Bogens Indhold svarer,
men som dens Aand og selve dens Udgivelse
ligefuldt modsiger. Thi den er et Indlæg for
Berettigelsen af Skilsmisse og den udkom samme
Aar som Napoleon afsluttede Concordatet med
Paven; den angriber det uopløselige Ægteskab og
de kirkelige Løfter netop i det Øieblik, da Lovene
om Ægteskabet skjærpedes og da Kirken gjenvandt
sin gamle Magt.

Bogen svarer til sit Motto, forsaavidt som
den igjennem sin Heltindes Skjæbne lærer, at den
Kvinde, der selv efter nok saa ædelmodig og nok
saa langvarig en Opofren af sit eget Vel, og om
det saa blot var for at forhindre sin Elskedes
Undergang, træder i Opposition mod Samfundet,
redningsløst maa gaae tilgrunde. Den modsiger
dette Motto, forsaavidt som den skrigende
Uretfærdighed i denne Skjæbne taler stærkere end
nogen Declamation mod det Bestaaende om
Samfundets Ufuldkommenhed og om Urimeligheden af
den Magt til at kue og ulykkeliggjøre, som
Menneskenes Kortsynethed og Umandighed have tildelt
forældede Institutioner, under hvis Tryk Delphine
knuses. Hun skildres strax fra Begyndelsen af
som et høiere Væsen, ren, hjertensgod, livfuld og
ved selve sin Renhed hævet over Samfundets
farisæiske Moral. Ingen Scene maler skjønnere
Del-phines Charakter end den, hvor hun, da denulykkelige, ilde omtalte Mine de R. træder ind
i Tuileries-Salen, og da alle Damerne øieblikkeligt
reise sig fra deres Stole og gaae over paa den
anden Side, saa et stort aabent Rum danner sig
om den udpegede Stakkel, ene skrider lien over
Gulvet og sætter sig ved Siden af den, paa livem
alle de andre Kvinder kappedes om at kaste den
første Sten.

Ted en Række af næsten djævelske Opspind
og Intriguer lykkes det en af Bogens
Hovedpersoner, en kvindelig Talleju-and, at fjerne
Delphine fra liendes Elskede og at forene ham med
et Delphine antipodisk Yæsen, den kolde og
devote Mathilde, der af den Forraadte ovenikjøbet,
uden at Nogen aner det, modtager den uhyre
Medgift , ved Hjælp af hvilken Ægteskabet bringes
istand. Da Bedraget opdages og alle Intriguerne
ligge aabne for Synet, ere Mathilde og Léonce
forenede og forenede til det unaturligste Par, som
nogen Virkelighed og nogen Roman kan opvise.
Omkring dette Par ere i Bogen nogle andre
lige-saa afskyelige Ægteskaber og ligesaa ulykkelige
Kjærlighedshistorier grupperede for at sætte
Hovedtanken i det rette Relief; Henri de Lebensei, hvis
Skikkelse er et idealiseret Portrait af Constant,
kan ikke forenes med sin Elskede for efter hendes
Skilsmisse fra en Mand, med hvem hun efter sine
egne Ord ikke kunde leve uden at give Afkald
paa Alt, hvad der maatte findes i hendes Sjæl afGodt og Ædelt, og M. de Serbellane staaer i et
ligesaa liaablost Forhold til Thérése d’Eryins som
Delphine til Mathildes Ægtemand.

Som et saa rent og opofrende Væsen er
Del-phine fremstillet, at Tanken om Muligheden af
en Forening med Léonce, der nødvendigvis vilde
gjøre Indgreb i hans Hustrues Lykke, af hende
vises tilbage med en Energi, der bevirker at hun
aldrig tillader ham endog blot at dvæle ved denne
Tanke. Tvertimod hun beroliger ham, hun
henviser ham til en dybere Moral og Religion end
den, hvori han som et Barn af det nylig
bortgångne 18de Aarlmndrede lever:	-Léonce, jeg

troede ikke hos Dem at linde en saadan
Ligegyldighed for de religiøse Ideer: jeg vover at gjøre
Dem Bebreidelser derfor. Deres Moral er kun
grundet paa Æren; De vilde have været meget
lykkeligere, om De havde antaget de simple og
sande Principer, som underkaste vore Handlinger
under vor Samvittighed og befrie os fra ethvert
andet Aag. De veed det: den Opdragelse, jeg har
modtaget, har, langt fra at trælbinde min Aand,
snarere gjort den altfor uafhængig. Det er
muligt, at endog overtroiske Forestillinger passe
bedre for Kvindernes Bestemmelse end
Aandsfrihed; disse svage og vaklende Væsener trænge i
alle Retninger til Støtte, og Kjærligheden er en
Slags Lettroenhed, der maaskee er tilbøielig til
at forene sig med alle de andre Arter af Let-troenhed og- Overtro; men den ædle Beslutter af
min Ungdom havde Agtelse nok for min Charakter
til at ville udvikle min Fornuft, og aldrig har
han forlangt af mig, at jeg skulde antage nogen
Mening uden at have gjennemtrængt den eller
tilegnet mig den med min egen Fornuft. .Teg kan
da tale med Dem om den Religion, jeg elsker,
som om enhver anden Gjenstand, hvilken mit
Hjerte og min Forstand frit have prøvet, og De
kan ikke tilskrive det, jeg vil sige Dem, paabudne
Vaner eller Barndommens ureflecterede Indtryk . . .
Sæt Dem da ikke, Léonce, imod den Trøst, som
den naturlige Religion skjænker os.» Man hører
Efterklangen af Rousseau, Reactionen mod
Yol-taire i disse Ord, som Reckers Datter lægger sit
andet Jeg i Munden.

Men Handlingen udvikler sig og snart lader
den unaturlige Forbindelse sig ikke mere
opretholde, den unaturlige Ulykke sig ikke mere
udholde. Henri de Lebensei skriver det Brev for at
tilraade Skilsmisse, der blev Romanens Ulykke
og der faldt som en Brandfakkel midt ind i den
clericale Leir. Han siger til Delpliine:	«Den,

som De elsker, er Dem bestandig værdig, Frue;
men hverken hans eller Deres Følelse formaaer
Noget mod den Situation, hvori en ulykkelig
Skjæbne har stillet dem begge. Der staaer kun
eet Middel tilbage til at gjenoprette Deres Rygte
og til at gjenvinde Lykken. Saml for at høremig alle Deres Kræfter. Léonce er ikke
uigjen-kaldeligt knyttet til Mathilde. Léonce kan endnu
blive Deres Ægtefælle; Skilsmisse vil om en
Maa-ned blive vedtaget af den constituerende
Forsamling.» Man erindrer, at Bogen fremkom paa en
Tid, da det katholske Ægteskab blev gjenindført
i Frankrig. Jeg uddrager endnu nogle Steder af
lians Brev: «De, der fordømme Skilsmisse, hævde,
at deres Anskuelse er mest moralsk; var det saa,
burde de sande Filosofer antage den; thi
Tankens første Formaal er at lære vore Pligter at
kjende i deres hele Udstrækning; men jeg vil i
Forening med Dem undersøge, om de Principer,
der bringe mig til at bifalde Skilsmisse, ikke stemme
overens med Menneskets Natur og med de menne-t
skekjærlige Hensigter, vi bør tillægge Guddommen.
Uopløseligheden af uharmoniske Ægteskaber gjør
Livet til en Række af haabløse Ulykker. Man
siger vel, at det her kun gjælder om at trænge
ungdommelige Tilbøieligheder tilbage, men man
glemmer, at Ungdommens tilbagetrængte
Tilbøieligheder blive Alderdommens evige Sorger. Jeg
negter ikke alle de Ulemper, der ere forbundne
med Skilsmisse, eller rettere alle de
Ufuldkommenheder i den menneskelige Natur, der gjøre
Skilsmisse nødvendig; men midt i et civiliseret
Samfund, der Intet liar imod Convenients-Ægteskaber
eller mod Ægteskaber, der stiftes i en Alder, i
hvilken det er umuligt at forudsee Fremtiden, etSamfund, hvis Love hverken kunne straffe de
For-ældre, der misbruge deres Autoritet, eller de
Ægtefæller, som opføre sig slet imod den anden
Part, i et saadant Samfund er Loven, idet den
forbyder Skilsmisse, kun streng imod Ofrene, hvis
Baand den paatager sig at snøre fastere til, uden
dog at kunne indvirke paa de Omstændigheder,
der gjøre dem lette eller frygtelige at bære. Den
sjmes at sige:	Jeg kan ikke sikre Eders Lykke,

men jeg skal idetmindste garantere Varigheden af
Eders Ulykke.»

I saa veltalende Udtryk er i demie Roman
formuleret hvad man da og senere har kaldt
lime de Staels Angreb paa Ægteskabet. I
Virkeligheden er det, som man seer, kun et Angreb
paa den bindende og kuende Magt, som Samfundet,
der jo fra først af blev civiliseret af Oeistligheden
paa en Tid, da al aandelig Magt var Kirkemagt,
har givet Ungdommens første Følelsesindtryk i de
katholske Lande ved Lovgivningen, i de
protestantiske Lande ved Opinionen, hvis strenge
Justits der spiller samme Rolle som Ægteskabslovene
hist. Protesten gaaer ud fra, at Ægteskabet kun
da er, hvad det kaldes, et sædeligt Ideal, naar
de to Mennesker, der i et givet Øieblik af deres
Liv love hinanden Troskab og uafbrudt Samliv
for Resten af deres Dage, virkeligt kjende og
elske hinanden, og den gjør Rede for den uhyre
Vanskelighed, som det er for Mennesket at læresig selv og et andet Menneske tilbunds at kjende.
Naar et Ægteskab maa have den gjensidige
For-staaelse til sin Grundvold, saa existerer det jo i
Virkeligheden ikke, naar denne mangler. Kan
et helt Liv bygges snart paa en Rus, snart paa
en Løgn, snart paa et af Frygten fremtvunget
Ja? I alle de Tilfælde, hvor Ægteskabet ikke
hviler paa en bedre Grundvold, er dets Hellighed
indbildt og beroer derpaa, at et Ideal er givet
ud for en Virkelighed.

Delphine lader sig imidlertid ikke overtale;
Bogens Løsen tro, at en Kvinde maa underkaste
sig Opinionen, beslutter hun endog at lægge en,
uanseet Léonces Ægteskab, afgjørende Hindring
mellem sig og ham. Da hans Hustru døer, har
hun taget Sløret. Den samme Kamp mod et som
helligt betragtet Løfte vender da nu paany tilbage,
kun i en anden Form. Atter denne Gang er det
Henri, som taler Oppositionens Sag, men nu til
Léonce:	«Er De istand til at høre et modigt,

gavnligt, energisk Raand. et Raad, som frelser
Dem af Ulykkens Afgrund? Skulde De formane
at tage et Parti, der ganske vist snarer Alt,
hvad De hidtil i Deres Liv har skannet, Opinionen
og Vedtægten, men der stemmer med Moral,
Fornuft og Menneskelighed? Jeg er født Protestant,
jeg er — det indrømmer jeg — ikke bleven
opdraget i Ærefrygt for de vanvittige og barbariske
Institutioner, der af saa mange uskyldige Skab-ninger fordre Opofrelse af alle naturlige
Tilbeie-ligheder; men bør man have ringere Tillid til min
Dom, fordi ingen Forudindtagenlied paavirker den?
En stolt og ædel Mand bør kun adlyde den
universelle Moral. Hvad betyde disse Pligter,
som liave deres Udspring i tilfældige
Omstændigheder, som afhænge af Lovenes Luner eller af
Præsternes Yillie, og som underkaste et
Menneskes Samvittighed under andre Menneskers Dom,
Menneskers, der allerede længe have trællet under
fælles Fordommes og navnlig fælles Interessers
Aag? Frankrigs Love løse Delphine fra det Løfte,
som ulykkelige Omstændigheder have fravristet
hende; kom og lev med hende paa den fædrene
Jordbund! Hvad skiller Eder? Et Løfte, hun har
aflagt til G-ud? Tro mig, det høieste Væsen kjender
for godt vor Natur til nogensinde at ville
modtage uigjenkaldelige Forpligtelser. Maaskee er
der Noget i Deres Hjerte, som vægrer sig ved at
benytte de franske Love, Love, som have fulgt
paa en Kevolution, De ikke elsker? Min Ven,
denne Revolution, som mangen Yoldsdaad
ulykkeligvis har besudlet, vil af Eftertiden blive skattet for
den Frihed, den har skjænket Frankrig; hvis der
paa den kun skulde følge forskjellige Former af
Trældom, da vilde disse Formers Regimente danne
den skammeligste Periode i Verdenshistorien; men
hvis Frihed udgaaer fra den, da er Lykke, Ære,
Dyd, Alt, hvad der er ædelt i Menneskeslægten,

13saa inderligt klattet til Friheden, at
Aarlmndre-derne, som komme, altid uden Strenghed ville
bedømme de Begivenheder, som hidførte Frihedens
nye Tidsalder.»

Saavidt kjæmper Bogen imod bestemte
Institutioner, paa hver Side kjæmper den desuden imod
det hele vidtforgrenede Yæv af gjængse og faste
Meninger, af Fordomme, hvormed de fleste
Mennesker ere pandsrede Lag over Lag, af
Anskuelser, som ikke maa røres, fordi de indenfor saa
og saa mange Kvadratmiles Omfang ansees for
hellige. Det kan ikke siges for utvetydigt, at i
dette Punkt er denne Bog betydelig og livskraftig
som faa af Emigrantlitteraturens Producter. Thi
dertil har et Folk en Litteratur, at det kan faae
sin Horizont udvidet og sin Livsanskuelse
confron-teret med Livet. I sin tidligste Ungdom
forefln-der i det moderne Samfund Personligheden ligesom
et uhyre compliceret Costume af Fordomme, som
han skal trække paa. «Hvorledes, spørger han,
er det nødvendigt, at jeg ifører mig denne hullede
Kappe? kan jeg ikke slippe for denne gamle Pjalt?
er det uundgaaeligt, at jeg skal sværte mig i
Ansigtet eller bære denne fromme Faaremaske? —
Skal jeg forpligte mig til at mene, at Polichinel
ikke har nogen Pukkel, skal jeg troe, at Pjerrot
er høiærværdig og ansee Harlekin for en
Alvorsmand? Maa jeg slet ikke kigge nogen af dem op
i Ansigtet og ikke skrive i nogen Haand: «Jegkjender Dig', smukke flaske!«? Er der slet ingen
Naade? Der er ingen Naade, ifald Du ikke vil
prygles af Policliinel og sparkes af Pjerrot og
smage Harlekins Brix. Men Litteraturen er eller
bør være det Sted, hvor alt det officielle Væsen
ophører, Convenientsen er afskaffet, Maskerne rives
af og det Uhørte, Oprørende: Sandheden siges.

Den Opposition, »Delphine» vakte, var stærk.
Tidens mest bekjendte Kritiker skrev: Man kan
ikke tænke sig farligere og mere umoralske
Principer end dem, som udbredes i dette Værk.
Forfatterinden synes ikke at mindes de Anskuelser, i
hvilke hun som Neckers Datter er opdraget; uden
Hensyn til sin Families protestantiske Tro udtaler
hun sin Ringeagt for Aabenbaringen, og har i
dette slette Værk, som forøvrigt er forfattet med
Aand og Talent, skrevet et langt Forsvar for
Skilsmisse. Delphine taler om Kjærligheden som
en Bachantinde, om Gud som en Kvæker, om
Døden som en Grenader og om Moralen som en
Solist. — Store Ord, men de samme store Ord, som
Fremtiden bestandig maa høre af den tandløse
Fortid, hvis svære Skyts altid er ladet til
Mundingen med Orthodoxiens vaade Krudt og
Bornerthedens Papirkugler.

Medens Bogens Samtid i liøie Toner priste
dens Form og Forfatterindens digteriske Talent
for desbedre at kunne nedsætte Skriftets
Livanskuelse og ideale Tendents, har en moderne Kri-

13*tiker ikke meget Godt at sige om den løse og
brede Kunstform, som Bogen har tilfælles med
de allerfleste Romaner i Breve; til Gjengjæld
holde dens Ideer ogsaa nutildags stik, ja ere end
ikke i alle europæiske Lande trængte fuldt igjennem,
skjøndt Aarhundredet har stræbt at realisere dem
i stedse fuldere Omfang.

Den Brydning mellem Individet og Samfundet
som fremstilles i «Delphine» er ganske i
Emigrant-litteraturens Aand. Saavel det dristige Opsving
som den Resignation, hvormed Individets Kamp
fremstilles som frugtesløs, er gjennemgaaende i
denne Gruppe af Skrifter. Opsvinget er i dette
Tilfælde et begeistret og fortvivlet Forsøg paa
at fastholde en af Revolutionens Erobringer i det
JØieblik den bliver Individet fravristet af
Reactio-nen; Resignationen følger, fordi alle Sjæle med
Vemod føle, at ingen Protest kan nytte, og at den
Reaction, som begynder, maa naae sit Maal og sit
Overmaal, før en bedre Tingenes Tilstand kan
ventes. Hvad formaaede en Kvindes Roman mod
en Enevoldsherskers Concordat med en Pave!

Den «Kamp mod Samfundet», hun skildrer, er
imidlertid langt mindre en Kamp mod den givne
Stats- eller Retsorden end mod den Combination
af Vedtægter og Anskuelser, gamle og nye,
forældede og naturlige, absurde og bornerte,
skadelige og gavnlige imellem hverandre, som
sammensmeltede til en sammenhængende og tilsyneladendeensartet Masse udgjøre det Materiale, hvoraf
Sam-fundsopinionen eller den offentlige Mening bestaaer.
Ligesom den saakaldte «sunde Menneskeforstand )
der gjerne reiser sig mod enhver ny Filosofi, til
enhver Tid for en stor Del kun er en størknet
Rest af tidligere Tiders Filosofi, saaledes er
Sam-fundsregelen og den til denne svarende
Samfunds-dom, der i enhver Tidsalder møder nye Anskuelser
fjendtligt, for en stor Del bygget paa Anskuelser
der i tidligere Tider møisomt bleve hævdede trods
den dagjældende Samfundsmenings Modstand. Hvad
der først var en selverhvervet levende Antagelse
stivner efterhaanden til et Tankelig.
Samfunds-reglen er almen, ens for Alle og som alt
Almindeligt fordrer den utallige Ofre. Hvor særegeut
end Individet er beskaffent, den behandler det som
alle de andre; det geniale Individ er overfor den
stillet omtrent som en Skoledux i en ussel Klasse;
han maa atter og atter høre den gamle Lectie om;
det er nødvendigt for Fuxens Skyld, som endnu
ikke kan den og endnu mindre kan undvære den.
Samfundsdommen er fremdeles uansvarlig: medens
den Enkeltes Dom som saadan altid til en vis
Grad maa være et Naturproduct, er
Samfundsdommen i mange Tilfælde et Fabrikat, et
Masse-fabrikat, leveret af dem, hvis Fag det er at lave
offentlig Mening, og den Enkelte føler intet Ansvar ved
at istemme den. Medens det Naturlige vilde være,
at Individet formede sig selv sine Anskuelser ogPrinciper om de liøieste Ting, gav sig selv Love
for sin Opførsel og efter Evne søgte Sandheden
med sin egen Hjerne, forefinder Individet i det
moderne Samfund først en færdig Religion, i
ethvert Land en forskjellig, dets Forældres, som længe
før det selv tænker eller føler religiøst, bliver det
indpodet; saaledes kvæles i Spiren al religiøs
Pro-ductivitet, eller kvæles den ikke, saa ve Individet!
det er en Handske kastet til Samfundet. Og paa
samme Maade dræbes eller hæmmes ved den
færdige offentlige Moral og færdige offentlige
Mening i Flertallets Sind den moralske Følelses
Primitivitet. Den Samfundsdom, der resulterer af
alle disse uselvstændige religiøse, moralske og
sociale Indtryk, bliver nødvendigvis høist
ufuldkommen, ofte høist bornert, hyppigt grusom.

Mme de Staél maatte mere end andre
Skribenter møde Fordommene paa sin Vei og blive
opmærksom paa dem:	hun var Protestant i et

katholsk Land, hun nærede katholske Sympathier
skjøndt opdraget i en protestantisk Families Skjød,
hun var i Frankrig en Schweizerborgers Datter og
følte sig i Schweiz som Pariserinde; hun var som
sjælfuld og lidenskabelig Kvinde udsat for
Sammenstød med Samfundsopinionen og som kvindelig
Forfatter, kvindeligt Geni allerede forud halvt
polemisk stillet mod en Samfundsorden, der
henviser Kvinden til Privatlivet. Men at hun mere
end nogen anden samtidig Skribent kom til atgjennemskue de Fordomme, af hvilke lam var
omgivet, det beroede fortrinsvis paa den
Nødvendighed, hvori hun som politisk Flygtning kom, til at
gjennemreise det ene fremmede Land efter det
andet, en Nødvendighed, hvoraf hun med sit
aar-vaagne og lærelystne Sind tog Anledning til at
sammenligne de forskjellige Folkeaander og deres
forskjellige Idealer med hverandre.