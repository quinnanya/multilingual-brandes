די איטאַליענישע פּאָזיע
און מאַדאַם דע סטאַל'ס פּאָעטיק. „קאָריננאַ."
מאַדאַם דע סטאַל האָט אָנגעפאַנגען, װי געזאָגט, איר שריפטשטעלערישע טעטיגקײט מיט אַ רײהע ענטוזיאַסטישע בריף איבער זשאַן זשאַק רוסאָ, װעלכע זײנען געשריבען געװאָרען מיט דעמזעלבען געפיהל פון לײדענשאַפטליכער קינדישער ליבע פאַר רוסאָ, װאָס זי האָט איר לעבען לאַנג געטראָגען פאַר איר פאָטער. זי אַלײן פירט דאָ צוריק איר גײסטיגע אָבשטאַמונג צום זעלבען גרױסען מאַן, װעמעס אײנפלוס מיר האָבען נאָכגעשפּירט אױף אַזױ פיעל באַדײטענדע גײסטער. באַלד נאָכדעם אַנטװיקעלט זי אין איר 8ממ6פ11 פּפּ! זטפּ 1בּ58פ" איר פּאָעטיק. דיזע פּאָעטיק האָט פאָלגענדען פּראָגראַם : קײן מיטאָלאָגיע, קײן אַלעגאָריע, קײן פאַנטאַסטישע אָדער איבערנאַטירליכע פעען-װעלט ; װאָס עס דאַרף הערשען אין דער פּאָעזיע איז די רײנע נאַטור. עס װײזט אױס אַז זי איז נאָך דאָ ניט רעכט קלאָר בײ זיך איבער דעם גרױסען קאָנטראַסט צװישען דער פּאָעזיע אַלס פּסיכאָלאָגיע און דער פּאָעזיע אַלס פאַנטאַזיע, װי אױך איבער דער פאַרשײדענאַרטיגער אױפפאַסונג פון פּאָעזיע בײ די פאַרשײדענע פעלקער — אַן אונטערשײד װעלכער איז איר שפּעטער אַזױ קלאָר געװאָרען, אַז מען קען דיזע פאַרשטענדניש באַצײכנען אַלס אײנעם פון די װיכטיגסטע געדאַנקען פון איר שריפטשטעלערײ ; װאָרום דאָס האָט גאַנץ באַזונדערס מיטגעהאָלפען צו מאַכען די פּאָעזיע פון די פראַנצױזען רעלאַטיװ פאַר'ן פראַנצײזישען פאָלק. די פראַנצױזען זײנען נעמליך געװױנט צו זעהן די עסענץ פון פּאָעזיע אין דער טיפער, אױר באַָבאַכטונג באַגרינדעטער קענטניש פון דעם מענש-

ליכען האַרצען, װעלכע אַנטפּלעקט זיך אין װערק װי אליער'ס „מיזאַנטראָפּ" און „יאַרטיף". און אַזױ װי די כראַנצױזען באַגרינדען די פּאָעזיע אױף דער באַָבאַכטונג, אַזױ באַזירען זי די דײטשען אױף דער אינניגקײט פון דעם געפיהל און די ענגלענדער אױף אַ פאַנטאַזיע װאָס װײס ניט פון קײן רעגעלען, שפּרינגט און פלאַטערט צװישען שרעקען און אידעאַלען, װאָס באַגרעניצט זיך גיט צו דער נאַטור, אָבער געברױכט אױך ניט דאָס איבערנאַטירליכע אַנדערש װי אַלס אַ טיפען סימבאָל.
אַ פּאָעזיע, װידער, װי די װאָס שטראַלט אַרױס פון דער איטאַליענישער נאַטור און דעם איטאַליענישען פאָלק, פאַלט אינגאַנצען אױסערהאַלב דיזע אױפפאַסונגען. אין קאָריננאַ, רי אימפּראָװיזאַטאָרין, װיל מאַדאַם דע סטאַל פאַרקערפּערען די פּאָעטישע פּאָעזיע אין געגעזאַץ צו דער פּסיכאָלאָגישער, ד. ה. פּאָעזיע װי אַריאָסטאָ פאַרשטעהט זי אין געגעזאַץ צו שעקספּיער'ס, מאַליער'ס און געטהע'ס. טראָץ דעם מאַכט זי ניט-װילענדיק קאָריננאַ האַלב נאָרדיש. װער עס האָט ניט דורכגעמאַכט דעם שװערען קאַמפּף צו מאַכען זיך פאַרי טעהן די אַנשױאונגען פון אַ דורכאױס פרעמדער ראַסע, דער װײס ניט װי שװער עס איז אין דיזען פּרט צו באַפרײען זיך פון די אײנגעבאָרענע פאָראורטײלען פון דעם אײגענעם שטאַם. עס איז װיכטיג דערצו אײנצואַטמען דיזעלבע לופט, צו לעבען אַ צײט לאַנג אין דיזעלבע נאַטוראומגעבונגען װי די פרעמדע ראַסע. אָהן די נסיעות, צו װעלכע מאַדאַם דע סטאַל איז געצװוּנגען געװאָרען דורך איר אױסװײזונג, װאָלט עס פאַר איר אונמעגליך געװען איר אינטעליגענץ אױסצוברײטען.
איך גלױב, אין יעדער באַשײדענקײט, אַז איך קען רײדען װעגען דעם פון אײגענער ערפאַרונג. איך מעג זאָגען, אַז ערשט אױף אײנזאַמע שפּאַצירגאַנגען אין דער אומגעגענד פון סאָר רענטאָ איז מיר געלונגען שעקספּיער'ן אַזױ װײט אָבצורוקען פון מיר, אַז איך האָב אים געקענט באַטראַכטען און אים, און דאַדורך אױך זײן געגענזאַץ פאַרשטעהן. איך דערמאָן זיך אָן אַ באַשטימטען, אין דיזען פּרט פאַר מיר באַדײטונגספולען טאָג. איך האָב דרײ טעג פאַרבראַכט אין פּאָמפּײ. פון די טעמפּלען דאָ

האָט מיך אַם מײסטען פאַראינטערעסירט דער טעמפּעל פון איסיס, דאָ, האָב איך מיר געטראַכט, איז געשטאַנען דער קאָפּ פון דער געטין, װאָס איז יעצט אַריבערגעפירט אין דעם „מוזעאָ נאַציאָנאַלע", װעמעס ליפּען זײנען אָפען און אין װעמעס נאַקען עס געפינט זיך אַ לאָך. איך בין אַראָבגעגאַנגען אין דעם אונטערערדישען נאַנג הינטער דעם אַלטאַר, פון װאַנען די פּריסטער פלעגען דור אַ רעהר װאָס האָט געפירט צו דעם קאָ, לאָזען דער געטין זאָנען נביאות. עס איז מיר אַרױפגעקומען דער געדאַנק, אַז טראָץ זײער גאַנצער כיטרעקײט און טראָץ דעם אָבערגלױבען פון דער מאַסע האָט דאָך עס געמוזט זעהר שװער זײן צוצוגעבען דעם טעמפּעל אין דיזען קלימאַט אַ מיסטישען כאַראַקטער. װאָרום דער טעמפּעל איז אַ קלײנער שעהנער בנין, װאָס גלאַנצט אין העלען זונעןליכט ; ס'איז ניטאָ אין ערגיץ קײן אָבגרונדען, פינסטערניש, גרױקײט. אַפילו בײנאַכט איז דער טעמפּעל געשטאַנען העל אין דעם שײן פון רער לבנה און שטערען די לאַנדשאַפט צוזאַמען מיט דעם ניכטערען פאַרשטאַנד פון די רױמער האָט געשטערט דאָס אױפקומען פון יעדער מיסטיק און ראָמאַנטיק. איך בין געקומען קײן סאָררענטאָ ; דער װעג, געהאַקט אין דער װאַנד פון אַ באַרג, פירט צום ים ; אָט שלענגעלט ער זיך אַרױס ביז'ן ים, אָט װידער צוריק, און דאַן בילדעט די בוכטע אונטען אַ מעכטיגען טאָל, באַװאַקסען מיט אָליװען-בױטער. די געגענד איז צוגלײך גרױס און שמײכלענדיק, װילד און פרידליך. די קאַהלע פעלזען-װענד פאַרלירען זײער שטרענגקײט אין דער באַלײכטונג פון אַזאַ העלען זונען-ליכט, און פון אַלע טאָלען שימערען דאָ די גלאַנציג-גרינע בלעטער פון אָראַנזש-בױמער, די פײנע סאַמעט-גרינע בלעטער פון די אָליװען אַרום װײסע הײזער, װילאַס און שטעדטלאַך.
אױפ'ן אַנדערען זײט לינען דאַן די װײסע שטעדט, אַזױ װי מיט אַ צוקער-לעפעל אָנגעשאָטען איבער די װאַלד-פאַרװאַקסענע בערג-זײטען ביז צום אײבערשטען ראַנד אַרױף. דער ים איז געװען אינדיגאָ-בלױ, ערטער-װײז שטאָל-בלױ, און קײן װאָלקענדעל אױפ'ן הימעל. און אַנטקעגען אין ים איז געלעגען דער ענטציקענד שעהנער פעלזען-אינזעל קאַפּרי. אין ערגעץ זעהט מען ניט אַזאַ צוזאַמענשפּיל פון ליניען און פאַרבען. אַנדערשװאו קען מען

אַפילו אױף דאָס שעהנסטע געפינען עטװאָס אױסצוזעען. די ליניען פון װעזוּװיוס, צ. ב. צײכנען זיך אָב אַביסעל צו װײך געגען הימעל, אַביסעל צו אײנגעזונקען. אָבער קאַפּרי ! אין די קאנטורען פון זײנע פעלזען קלינגט עפּיס װי אַ מוזיקאַלישער דיטמוס. װאָס פאַר אַ גלײכע מאָס אין אַלע זײנע ליניען ! װי אַזױ אַלץ איז צוגלײך שטאָלץ און צאַרט, מוטיג און צױבעליך ! דאָס איז די גריכישע שעהנקײט. קײן זאַך ניט גיגאַנטיש, קײן זאַך װאָס אימפּאָנירט דעם פּראָסטען געשמאַק, אָבער אַבסאָלוטע האַר מאָניע אין דעם באַגרעניצטען. פון קאַערי דערזעהט מען די סירענען-אינזלען, װעלכע אָדיסײ איז פאַרבײגעפאָרען. אַזױ האָט האָמער'ס איטהאַקאַ אױסגעזעהן, נאָר איז פילײכט געװען װעניגער שעהן ; װאָרום .דאָס גריכיש-באַפעלקערטע נעאפּעל איז דער אײנציגער לעבעדיגער עדות פון דעם קלימאַט פון אַלטען גריכענלאַנד. גריכענלאַנד'ס אײגענע נאַטור איז יעצט נאָר דער טױטער גוף פון דאָס װאָס זי איז אַמאָל געװען.
עס האָט אָנגעהױבען טונקעל צו װערען, װענוס האָט געלױכטען העל, און די געדרעהטע בערג-זײטען און די טאָלען האָבען לאַנגזאַם אָנגענומען דעם פאַנטאַסטישען כאַראַקטער, װאָס די פינסטערקײט האָט די טבע צוצוגעבען. אָבער דער כאַראַקטער איז ניט געװאָרען דאָס װאָס מיר נאָרדלענדער ױופען אָן ראָמאַנטיש. דורך די פײנע אָליװען-בלעטער און צװײגען האָט נאָך געשימערט דער ים מיט זײן קרעפטיגער בלױער פאַרב. דאַן האָב איך דערפיהלט, אַז דאָ איז פאַראַן אַ װעלט, די װעלכע דער גאָלף פון נעאַפּעל רעפּרעזענטירט, װעלכע שעקספּיר האָט ניט געקענט, װײל זי איז גרױס אָהן שרעקען און שעהן אָהן ראָמאַנטישע נעבעל און די שפּילען פון עלפען. איך האָב ערשט רעכט פאַרשטאַנען מלער װי קלאָר לאָררען און פּוססען. איך האָב פאַרשטאַנען .אַז זײער קלאַסישע קונסט דריקט אױס אַ קלאַסישע נאַטור, און האָב דורך דעם געגענזאַץ פאַרשטאַנען נאָך טיפער אַ װערק װי רעמבראַנט'ס גראַװיור „די דרײ בױמער", װעלכע שטעהען װי באַזעלטע װעזענס, װי נאָרדישע פּערזענליכקײטען, אין אַ שלאַגס-רעגען אױפ'ן זומפּיגען פעלד. איך האָב פאַרשטאַנען װי נאַטירליך עס איז אַז אַ לאַר װי דיזעס האָט ניט געשאַפען

קײן שעקספּיר און האָט ניט געדאַרפט קײן שעקספּיר, װײל די נאַטור אַלײן האָט דאָ איעברגענומען די אױפגאַבע, װעלכע אין נאָרד האָבען די דיכטער געמוזט ערפילען. פּאָעזיע פון דעם טיפען, פּסיכאָלאָגישען סאָרט איז, װי קינסטליכע װארימקײט, אַ לעבענסבאַדערפניש דאָרט װוּ די נאַטור איז א.ונפרײנדליך און רױה. דאָ אין צפון האָט די פּאָעזיע פון האָמער ביז אַריאָסטאָ זיך געקענט באַנוגנען צו זײן אַ קלאָרער, ניט קײן פאַרדאָפּלענדער שפּיגעל פון דער קלאָרער נאַטור. זי האָט זיך ניט באַמיהט אַראָבצודרינגען אין דער טיפעניש פון מענשליכען האַרצען. זי האָט ניט געשטרעבט צו געפינען אין די טיפענישען און אין די הײהלען די אײדעלשטײנער, װעלכע אַלאַדין האָט געזוכט און שעקספּיר האָט געפונען, אָבער װעלכע דאָ האָט דער זונען-גאָט מיט פולער האַנד אױסגעשפּרײט אױף דער אױבערפלאַך פון דער ערד.
„קאָריננאַ, אָ.דער איטאַליען" איז מאַדאַם דע סטאַל'ס בעסטע בעלעטריסטישע װערק. אין דיזער גן-עדן נאַטור האָט זיך איר אױג געעפענט פאַר דער נאַטור. זי האָט שױן מער ניט פאָרגעצױגען איר פּאַריזער קאַנאַװע איבער דער נעמי-אָזיערע. און דאָ, אין דיזען לאנד, װוּ אױף מאַנכע פּלעצער, אַזעלכע װי דער פאָרום צ. ב. האָט אַן אײנציגע קװאַדראַט-אײל אַ גרעסערע געשיכטע װי דאָס גאַנצע רוסישע קעניגרײך, האָט זיך געעפענט איר מאָדערנער, רעװאָלוציאָנערער און מעלאַנכאָלישער זין פאַר דער געשיכטע, פאַר דאָס אַנטיקע, מיט זײן אײנפאַכער און שטרענגער רוהיגקײט. און ענדלך דאָ אין דױם, דער זאַמעל-אָרט פאַר גאַנץ אײראָפּאַ, זײנען פאַר איר אַנטפּלעקט געװאָרען די כאַראַקטעריסטיקס און אײִגענטימליכקײטען פון די פאַרשײדענע נאַציאָנען. דורך איר איז איר פאָלק צום ערשטען מאָל געװאָרען באַװוּסטזיניג פון זײנע אײגענשאַפטען און זײנע באַגרענצונגען. װאָרום אין איר בוך באַגעגנען זיך ענגלאַנד, פראַנקרײך און איטאַליען און פאַרשטעהען אײנס דאָס אַנדערע, ד. ה. ניט אײנס דאָס אַנדערע, נאָר אין דער פאַרפאַסערין און אין איר העלדין קאָריננאַ, װעלכע איז האַלב ענגלענדערין און האַלב איטאַליענערין קאָריננאַ ערשײנט אין דער װעלט פון דיכטונג אַזױ װי אַ מין פאָרבילד פון דאָס װאָס עליזאַבעטה בראונינג איז געװען אין װירקליכען לעבען. װען איך

בין אײנמאָל אין פלאָרענץ שטעהן געבליבען פאַר אַ הױז װאָסהאָט האָט געטראָגען אין איטאַליעניש די אױפשריפט : „דאָ האָט געואױנט עליזאַבעטה באַררעט בראונינג, װעלכע האָט מיט אירע געדיכטע אױסגעװעבט אַ גאָלדנעם באַנד צװישען ענגלאַנד און איטאַליען", האָט די פאַרפאַסערין פון אַןמם בּזסזעג" אַרױפגעבראַכט אין מיר דעם געדאַנק װעגען האָריננאַ.
די האַנדלונג פון דעם בוך איז פאָלגענדע : אַ יונגער ענגלענדער, אָסװאַלד, לאָרד נעלװיל, װעלכער האָט פאַרלאָרען זײן פאָטער װעמען ער האָט געליבט מער פון אַלץ אין דער װעלט און װעמעס טױט האָט אים געטראָפען נאָך שטאַרקער דערפאַר װײל ער האָט זיך פאָרװוּרף געמאַכט אַז ער האָט דעם פאָטער אין די לעצטע יאָרען פאַרשאַפט שמערצען, פאָרט קײן איטאַליען, זיך צעשטרײען. ער קומט אָן קײן רױם פּונקט דעמאָלט װען די דיכטערין קאָריננאַ װערט אין טריאומף געפירט צום קאַפּיטאָל, און אָבװאָל עפענטליכער אױפטריט און עפענטליכע טריאומפען שטימען ניט מיט זײן אידאַל פון װײבליכקײט, דאָך װערט ער שנעל געפאַנגען פון דער אונגעצװוּנגען נאַטירליכער, אַזױ גוט װי גאַסטרײכער קאָריננאַ און װערט ביסלעכװײז אין איר פאַרליבט. אָבער ניט קוקענדיק דערױף װאָס זײן צוזאַמענלעבען מיט איר עפענט זײנע אױגען פאַר אַלע אירע שעהנע און זעלטענע אײגענשאַפטען בלײבט דאָך אין אים די מורא אַז זי פּאַסט ניט צו זײן די װײב פון אַן אנגעזעהענעם ענגלענדער. ער געפינט ניט אין קאָריננאַ די שװאַכע, שרעקעדיגע פרױ, װאָס אױסער אירע פליכטען און געפיהלען, האָט זי ניט קײן מײנונג װעגען קײן זאַך, אַזױ װי ער האָט אין ענגלאנד געװאָלט זײן װײב זאָל זײן, װוּ דאָס גליק און דער דוהם באַשטעהען אין די הױזליכע טוגענדען פון די פרױען. באַזונדערס שמערצליך זײנען די ספקות װאָס עס רופט אַרױס אין אים די פראַגע, צי װאָלט זײן פאַרשטאָרבענער פאָטער געװען װעלען קאָריננאַ'ן פאַר אַ שנור. אַ פראַגע װעלכע װאָס מער ער האָט באַהאַנדעלט אַלע אַנטשײדענער האָט ער געמוזט מיט ניין ענטפערען.
קאָרינגאַ, װעמעס ליבע איז פיעל טיפער און רײכער װי זײנע, שרעקט זיך פאַר זײן שװאַנקען און האָט מורא אַז ער קען נאָך

אַמאָל פּלוצלונג פאַרלאָזען איטאַליען. זי שטרעבט דעריבער אים צוריקצוהאַלטען דערמיט װאָס זי װעט אױפװעקען זײן אינטערעס פאר די דענקמעלער פון דעם לאַנד, פאַר זײן קונסט, פּאָעזיע און מוזיק. אָסװאַלד איז איבערהױפּט באַונרוהיגט דורך דאָס געהײמניספולע אין קאָריננאַ'ס לעבען ; קײנער װײס ניט איר אמת'ן נאָמען אָדער איר אָבשטאַמונג ; זי רעדט אַלע שפּראַכען ; זי האָט ניט קײן קרובים ; ער האָט מורא אַז עפּיס אַ זינד האָט איר אַרױסגעשטױסען אין לעבען אַלײן. קאָריננאַ איז אין װירקליכקײט די טאָכטער פון אַן ענגלענדער און אַ רױמערין, און אַזױ װי איר פאָטער האָט חתונה געהאַט אַ צװײטען מאָל אין ענגלאַר האָט זי איר יוגענד פאַרבראַכט אונטער די אױגען פון איר שטיפמוטער אין אַ קלײנער בורזשאַזער ענגלישער פּראָװינץ-שטאָדט. נאָר געמאַטערט פון דער גאַנצער קלײנליכקײט און דעם צװאַנג, װאָס האָבען איר גײסט פאָלשטענדיק אונטערדריקט האָט זי נאָכ'ן טױט פון איר פאָטער פאַרלאָזען ענגלאַנד און האָט געפירט אין איטאַליען אַלס דיכטערין אַן אונאַבהענגיג אָבער רײן לעבען. זי װײס אַז איר פאַמיליע און אָסװאַלד'ס האָבען זיך געקענט, אַז אָסװאַלד'ס פאָטער האָט זי ניט געװאָלט פאַר אַ שנור און האָט געװאָלט אַ שידוך צװישען אָסװאַלד'ן און איר אײגענער שװעסטער לוסיל. אַזױ אָפט װי אָסװאַלד שטעהט צו זי זאָל אים רערצעהלען איר לעבענס-געשיכטע. אַזױ אָפט זוכט זי אױסצומײדען אַן ערקלערונג, און דערצו געפינט זי ניט קײן בעסערען מיטעל װי אָבצעװענדען אָסװאַלד'ס געדאַנקען אױף אַנדערע זאַכען דאַדורך װאָס זי װערט זײן פירערין דורך חורבות, גאלערײען און קירכען און װײזט אים איטאַליענ'ס הערליכע געגענדען. װי אַ צװײטע שעהעראַזאַדע שטרעבט זי צו פאַרלענגערען איר לעבען און אָבצעװענדען די געפאַר דאַדורך װאָס זי צײגט אים אַלע טאָג נײע הערליכקײטען, געגען װעלכע די הערליכקײטען פון טױזענד און אײן נאַכט זײנען בלאַס, און זי באַגלײט זײ מיט פײנע און טיפזיניגע ערקלערונגען.
אױף אַזאַ אופן קומט די באַשרײבונג פון רױם, די שילדערונג פון נעאפּעל'ס נאַטור, די טראַגישע שעהנקײט פון װענעדיק, פאָר העכסט נאַטירליך. אין רױם איז אַנטשטאַנען קאָריננאַ'ס גרױ-

סע לײדענשאַפט, און רױם איז אױך געװאָרען די ערשטע ראַם פאַר דיזער ליבעס-געשיכטע ; דער גרױסער ערנסט און װײטער נעזיכטס-קרײז פון רױם פּאַסען דיזע טיפע געפיהלען און גרױסע געדאַנקען. אין נעאַפּעל דערגרײכט קאָריננאַ'ס ליבע איר העכסטען לירישען אױסברוך ; דער װוּלקאַן און דער שמײכלענדער פּראַכט פון דעם גאָלף בילדען דאָ דעם הינטער-גרונד צו איר געשטאַלט און דער געזאַנג אױפ'ן ים באַגלײט איר װעהמוטיגע לײדענשאַפטליכע אימפּראָװיזאַציע איבער פרױען-ליבע און דעם פרױעזשיקזאַל. אין װענעדיק, ענדליך, װוּ דער אײנדרוק פון דער פאַרגעננליכקײט און פאַרניכטונג פון דער שעהנקײט דריקט זיך דאָ אױף אײנעס פון אַלע זײטען, פאַרלאָזט אָסװאַלד קאָריננאַ'ן אױף אימער.
די נאַכריכט אַז זײן רעגימענט װערט קאָמאַנדירט קײן אינדיען רופט אים פּלוצלונג אַװעק צוריק קײן ענגלאַנד. ער באַטראַכט זיך אַלס פאַר'קנס'ט מיט קאָריננאַ'ן און ער אײלט צו איר שטיפמוטער אום דער אנטלאָפענער אײנצושטעלען צוריק אין אירע רעכט. אָבער בײ לײדי עדזשעמאָנט טרעפט ער קאָריננאַ'ס האַלבע-שװעסטער לוסיל און איר אײנפאַכע װײבליכע שעהנקײט פאַרדרענגט ביסלעכװײז די עראינערונג אָן דער עלטערער שװעסטער, װעמעס גלענצענדע באַגאַבונג לאָקט אים ניט אַזױ שטאַרקפון פון דערװײטענס און װעמעס זעלבסשטענדיגעס, מוטיגעס אױפטרעטען אין פולען זונען-שײן פון לעבען פאַרשפּרעכט אים ניט קײן פאַמיליען-גליק אין אַ לאַנד, װוּ דאָס האַלב-ליכט פון דעם הײם, מיט װעלכען לוסיל'ס אײנגעהאַלטענער כאַראַקטער האַרמאָנירט, איז דאָס אײנציגע, אין װעלכען אַ פרױ קען זיך אַרױסװײזען אַלס װירדיגע געשטאַלט. זײן הײראַט מיט קאָריננאַ װעט אױפהױבען געגען אים די גאַנצע געזעלשאַפט ; זי װײזט אים אױס אַזױ װי אַן אַרױספאָדערונג צו דעם שאָטען פון זײן פאָטער. אָבער די הײראַט מיט לוסיל װעט האָבען דעם אײנשטימיגען בײפאַל פון דער געזעלשאַפט. אין קאָריננאַ װעט ער הײראַטען דאָס פרעמדע, דאָס װײטע, װאָס לאָזט זיך ניט אױף לאַנג פאַראײניגען מיט דער הײמאַט ; אין לוסיל, דאַגעגען, הײראַט ער אין אַ געװיסען זין ענגלאַנד אַלײן. קאָריננאַ, װעלכע האָט אין טױטשרעק אים נאָכגעפאָלגט קײן ענגלאַנד, דערזעהט זײן פאַדער-

טען געמיטס-צושטאַנד און שיקט אים צוריק זײן פינגערל. אָסװאַלד באַטראַכט זיך אלס פאַרלאָזען פון איר, האָט חתונה מיט לוסיל, דערװיסט זיך .דאָס אומרעכט װאָס ער איז באַגאַנגען און דער ראָמאַן ענדיגט זיך טראַגיש מיט אָסװאַלד'ס חרטה און קאָ ריננאַ'ס טױט.
עס איז ניט שװער צו באַװײזען װי פיעל װירקליך איבערגעלעבטע פּאַסירונגען און באַציהונגען זײנען אַרײן אין דעם יסוד פון די הױפּט-שטריכען פון דיזע ראָמאַנען. דער פרישער טרױער איבער נעקער'ס טױט בליקט אַרױס פון אָסװאַלד'ס שװערמוטיגע געדאַנקען איבער דעם אָנדענקען פון זײן פאָטער און אױף אַזױ װײט איז אין אָסװאַלד'ס כאַראַקטער אַרײנגעלעגט אַ טײל פון דעם אײגענעם װעזען פון דער פאַרפאַסערין. דאַדורך ערקלערט זיך אױך זײן װײבליכע מורא אױסצופירען אַ האַנדלונג געגען װעלכער זײן געװיסען האָט אײנצעװענדען נאָר דאָס אײנע, אַז זײן פאַרשטאָרבענער פאָטער װאָלט אױף איר גיט מסכים געװען. אַפילו זײן צער, װאָס ער האָט זײן פאָטער אין די לעצטע יאָרען פאַרשאפט זאָרג, האָט פילײכט אױך זײן אָנקניפּונג אָן דער אײגענער זעלען-געשיכטע פון דער פאַרפאַסערין. װײטער איז אָסװאַלד'ס כאַראַקטער אַ פרײע אומשאַפונג פון בענזשאַמין קאָנסטאַנ'ס פּערזענליכקײט. שױן אײנצעלנע קלײנע שטריכען פאַרראַמען װי באַשטימט זי האָט געהאַט אים אין זינען : אָסװאַלד שטאַמט פון עדינבורג, װוּ קאָנסטאַן האָט אָבגעלעבט זײן יוגענד, און ער איז אױסדריקליך מיט אַכצען מאָנאַטען אינעגר װי קאָריננאַ (מאַדאַם דע סטאַל איז געבאָרען געװאָרען דעם 22טען אַפּריל, 1766, קאָנסטאַן — דעם לעטען אָקטאָבער767בּ). אָבער אַ סך װיכטיגערע באַװײזע ליגען דאָך אין דעם גאַנצען גוס פון דער פּערזאָן אין יענעם געמיש פון ריטערליכען קוראַזש געגען דער אױסענװעלט און יענער אונריטערליכער שװאַכקײט געגען דער ליבענדער און לאַנג באַװוּנדערטער פרױ, װעלכע ער האָט פאַרלאָזען כדי אױסצעװײכען איר העכערקײט. נאָר מאַדאַם דע סטאַל האָט פון דיזע און אַנדערע צוגעדיכטעטע עלעמענטען באַשאַפען אַ טיפּישען ענגלענדער.
אין קאָריננאַ אַלײן האָט די פאַרפאַסערין געצײכענט איר

אײגענעם אידעאל, פון איר אײגענער פּערזענליכקײט האָט זי אַנטנומען די גרונד-אײגענשאַפטען פון דער העלדין : קאָריננאַ איז ניט אײנגעשלאָסען אין פּריװאַטען לעבען אַזױ װי דעלפינאַ, נאָר איז די פרױ װאס איז אַרױסגעטראָטען פון איר באַשטימטען מײז, די דיכטערין, װעמעס נאָמען איז אױף אַלע ליפּען. זי האָט איר געגעבען איר אײגענע אױסערליכקײט, האָט זי פאַרשעהנט, יאָ, אַפילו איר אײגענעם קאָסטום, די מאַלערישע קלײדונג און דעם אינדישען שאל, װי אַ טורבאַן ארומגעװיקעלט אַרום קאָפּ. זי האָט איר איר אײגענעם קלאָרען און טעטיגען נײסט אַרײנגעהױכט, און עס געהט קאָריננאַ'ן װי איר אַלײן : פון דעם אױגענבליק אָן װען די ליבע גרײפט אָן איר האַרץ װי מיט אָדלערישע נעגעל הערט איר אױף איר טאַלאַנט צו נוצען און זי װערט דער הילפלאָזער רױב פון דער לײדענשאַפט. װײטער האָט זי קאָריננא'ן צוגעטײלט אירע אײגענע געדאנקען און זאָרגען פון גלות. אין איטאַליען איז קאָריננאַ ארױסגעריסען פון איר געבורטס-אָרט, אין ענגלאַנד איז זי פאַרטריבען פון דעם פאָטערלאנד פון איר האַרצען און זײן זון. דעריבער באַזינגט קאָריננא דאַנטע, רעדט מיט פײער װעגען זײן פאַרטרײבונג און זאָגט אַרױס דעם געדאַנק, אַז דער אמת'ער גהינם איז פאַר אים געװען דער גלות. דעריבער זאָגט קאָריננאַ אין אירע ביאָגראַפישע נאָטיצען װאָס זי גיט אָסװאַלד'ן, אַז דער גלות איז פאַר גײסטרײכע און געפיהלפולע מענשען אַ שװערערע שטראָף װי דער טױט, אַז דאָס װױנען אין פאָטערלאַנד ברענגט טױזענד פרײדען, װעלכע מען שעצט ערשט רעכט אָב װען מען פאַרלירט זײ. זי װײזט אָן אױף די פיעלפאַכע אינטערעסען װאָס אײנער האָט בשותפות כזיט זײנע אײגענע לאַנדסלײט, װעלכע אָבער װערען ניט פאַרשטאַנען פון אַ פרעמדען, און באַטאָנט װי אַזױ די נױטװענדיגקײט אַלע צו ערקלערען פאַרנעהמט דעם פּלאַץ פון דער שנעלער און לײכטער מיטטײלונג, װאס מאַכט מיט אַ האַלבען װאָרט אַ לאַנגע ערקלעדונג פאַרשטענדליך. יאָ, קאָריננאַ האָפט אַפילו, װי איר דיכטערין, אַז מיט דער צײט װעט זי אַ דאַנק איר ערװאָרבענעם רוהם דורך איר פּאָעזיע, צוריקגערופען װערען צוריק צו איר פאָטערלאַנד און אײנגעשטעלט װערען װידער אין אירע רעכט. מאַדאַם

דע סטאַל האָט ענדליך קאָריננאַ'ן איר אײגענע בילדונג צוגעשריבען. עס װערט אױסדריקליך געזאָגט אַז קאָריננאַ האָט געקענט פאַרנעהמען איר פּלאַץ אין דער ליטעראַטור פון איר לאַנד אַ דאַנק איר שטודיום פון פרעמדע ליטעראַטורען און איר אַרײנדרינגען אין דעם װעזען פון דעם פרעמדען פאָלקסגײסט. דאָס אַנציהענדע אין איר דיכטונג באַשטעהט אין דער פאַראײניגונג פון די פאַרבען פון דעם דרום מיט דער באַָבאַכטונגס-פעהיגקײט פון דעם צפון. פון אָט די אַלע און אײניגע פרײ ערפונדענע שטריכען האָט די פאַרפאַסערין באַשאַפען אַ פרױען-טיפּ פון איטאַליענישען גײסט.
די שריפטשטעלערישע טעטיגקײט פון מאַדאַם דע סטאַל לאָזט זיך שטענדיק באַטראַכטען פון צװײ זײטען. זי צופאַלט זיך אין צװײ טײל : א מענליכע און אַ װײבליכע מעטינקײט, די פילאָזאָפישע און די דיכטערישע, די אידעען און געפיהלען. אױך אין „קאָריננאַ" שפּירט מען דיזע דאָפּעלטקײט. דאָס בוך האָט זיכער אַ גרעסערען װערט אַלס אַ גײסטיג װערק אין אַלגעמײן װי אַלס אַ װערק פון דיכטערישער פאַנטאַזיע. אַ באַזונדערע האַרציגקײט אין דער באַהאַנדלונג פון די געפיהלען זאָגט אױס איבעראַל אַז די פאַרפאַסערין איז אַ פרױ. װען עס װעט קומען די צײט װען מען װעט אונטערנעהמען צו שרײבען די פּסיכאָלאָגיע פון דער פרױ, און װען מען װעט פּרובען באַשטימען די װײבליכע פאַנטאַזיע און דעם װײבליכען גײסט אין אונטערשײד פון דעם מענליכען — װאָרום די פּסיכאָלאָגיע איז אַזױ װײט אָבגע שטאַנען אַז ען האָט אין דיזער ריכטונג נאָך כמעט קײן פאַרזוך ניט געמאַכט — דאַן װעלען די שריפטען פון מאַדאַם דע סטאַל זײן אײנע פון די בעסטע קװעלען. דאָס װײבליכע װײזט זיך פילײכט צוערשט אַרױס אין דעם אופן װי די מענליכע הױפּט-פיגור איז געצײכענט. בײ יעדער פון אָסװאַלד'ס אײגענשאַפטען פירט די פאַרפאַסערין אַרױס אױך די אורזאַכע דערפון ; זײן אײדעלער כאַראַקטער װערט ערלערט דורך זײן ערציהונג, דורך זײן אַריסטאָקראַטישער אָבשטאַמונג און זײן שטאָלץ, זײן שװערמוטיגקײט — דורך דעם „ספּלין" פון די ענגלענדער און דורך זײן אומגליקליבער באַציהונג צו אַ פאָטער, װעלכען ער פאַרגעטערט אַזױ װי

מאַדאַם דע סטאַל האָט אירען פאַרגעטערט, און צו װעמעס שאָטען ער שטעהט אין דערזעלבער פאַרהעלטניש אין װעלכער סערען קיערקעגאַַרד איז געשטאַנען צום שאָטען פון זײן פאַרשטאָרבענעם פאָטער ; נאָר אײנס לאָזט די פאַרפאַסערין ניט-ערקלערט אין אַ פּערזאָן װעמעס מאָראַלישער קוראַזש איז אַזױ גרינג, און דאָס איז — זײן פיזישער מוט צו שטעלען זײן לעבען אין געפאַר איז בײ אים אַזױ לײכט און פּשוט אַזױ װי בײ אונז צו שרײבען אָרטאָגראַפיש. עס איז אַ קוריאָזער אָבער כאַראַקטעריסטישער שטריך אַז פרױען-ראָמאַנען-שרײבער באַגאַבען זײערע העלדען כמעט שטענדיק מיט גרױסען העלדען-מוט, אַ מוט װאָס האָט ניט קײן דירעקטע פאַרבינדונג מיט'ן כאַראַקטער, אין דער צײט װען פילע גרױסע שריפטשטעלער האָבען באַמערקט אַז אין דער מאָדערנער געזעלשאַפט זײנען קודם-כל די פרױען װאָס לאָזען ניט די מענער אױף געװאגטע אונטערנעהמונגען און די פרױען װײזען אַרױס די גרעסטע, אָפטמאָל זאָגאַר היסטערישע באַװוּנדערונג צו די פײנסטע עפענטליכטע פּערזענליכקײטען (די פּריסטער װאָס באַשיצען זײער אײגען לעבען אין צײט פון עפּידעמיעס, און קריגט-העלדען װאָס אַטאַקירען דעם פײנד אױפ'ן פּאַפּיר). די ערקלערונג שײנט צו זײן, אַז דער מענליכער מוט איז די אײגענשאַפט, װעלכע, אַלס די העכסטע מענליכע קראַפט, װערט פאַר דער פרױ אַ מין אידעאַל, אָבער אַן אידעאַל װאָס זי פאַרשטערט ניט, װאָס זי קען גיט אין װירקליכען לעבען און דעריבער שילדערט זי אים אַם ליבסטען און — אַם ערגסטען.
דאָס װאָס איך האָב דאָ געזאָגט באַציהט זיך אױף אָסװאַלד'ס העלדישקײט בײ רער שרפה אין אַנקאָנאַ, װוּ אונטער די שרעקליבסטע אומשטענדען װערט ער דער רעטער פון דער גאַנצער שטאָדט. ער אַלײן מיט זײנע ענגלענדער פּרובט קאַלטבלוטיג אױסצולעשען דעם פײער, און עס געלינגט אים. ער באַפרײט די אידען װאָס זײנען אײנגעשפּאַרט אין געטאָ, װעמען די באַפעלקערונג אין איר אױפרעגונג װיל לאָזען פאַרברענען אַלס אַ קרבן פון אױסלײזונג. ער רײסט זיך אַרײן מוטיג אין דעם ברענענדען משוגעים-הױז, אין דעם צימער װוּ עס געפינט זיך די װילדסטע מוגעים-הױז, אין דעם צימער װוּ עס געפינען זיך די װילדסטע

אָב זײערע בענדער און לאָזט ניט איבער קײן אײנציגען פאַר'עקשנ'טען. די גאַנצע סצענע װערט דערצעהלט מיט אַן אמת גראַנדיעזער פאַנטאַזיע. אָבער, װי געזאָגט, די פּסיכאָלאָגיע איז שװאַך. אָבער װען עס קומט צו דער שילדערונג פון דעם אײנדרוק װאָס דיזע האַנדלונג מאַכט אױף קאָריננאַ'ס װײבליכען געמיט, פאַרגיטיגט אונז די פאַרפאַסערין פאָלשטענדיק. אָסװאַלד האָט זיך אַרױסגעדרעהט פון יעדער דאַנקזאָגונג דורך פּלוצלונג אָברײזען. אָבער װען ער קומט צוריקװעגס װידער מיט קאָריננאַ קײן אנקאנא װערט ער דערקענט און אין דערפריה װערט קאָריננא אױפגעװעקט מיט'ן געשרײ : „עס לעבע לאָרד נעלװיל, עס לעבע אונזער רעטער ! " זי טרעט אַרױס אױף דער פּיאַזאַ און זי, די דיכטערין, װעמעס נאָמען איז באַרימט אין גאַנץ איטאַליען, װערט שנעל דערקענט און מיט אַנטציקונג באַגריסט פון דעם פאַרזאַמעלמען המון. דער המון בעט איר מיט שטורם זי זאָל זײן זײער װארטפירערין און אױסדריקען אָסװאַלד'ן זײער דאנק. װי ערשטױנט װערט ער װען ער קומט אַרױס און דערזעהט קאָריננאַ'ן אן דער שפּיץ פון דעם עולם ! „זי האָט באַדאַנקט לאָרד נעלװיל אין נאָמען פון פאָלק און אַנטציקט אַלע אײנװױנער פון אַנקאָנאַ מיט דער אײדעלקײט מיט װעלכער זי האָט עס געטאָן. און — גיט די פאַרפאַסערין צו מיט װײבליכער פײנקײט — זי האָט געזאָגט מיר דערענדיק פאַר'ן פאָלק. איר האָט אונז גערעטעט, מיר זײנען אײך שולדיק דאָס לעבען." דאָס דאָזיגע „מיר" איז נאָך מער אײנדרוקספול דאַדורך װאָס די פאַרפאַסערין האָט זיך פריהער אין בוך אָבגעשטעלט אױפ'ן מאָמענט װען קאָריננאַ און אָסװאַלד, אױף אַ שפּאַציר אין רױם, געברױכען דאָס דאָזיגע װאָרט צום ערשטען מאָל, פיהלענדיק זיך גלוקליך פון דער באַשײדענער ליבס-ערקלערונג װאָס איז דערין אַנטהאַלטען. יעצט לעזט קאָריננאַ אױף דאָס װאָרט, כדי צו שטעלען זיך אױף דער זײט פון די װאָס האָבען אָסװאַלד'ן אַלץ צו פאַרדאַנקען. „און — װערט געזאָגט װײטער — װען זי איז אַרױסגעטראָטען אום צו דערלאַנגען לאָרד נעלװיל אַ קראַנץ פון לאָרבער און אײסעןבלעטער װערט זי אַרומגעכאַפּט פון אַן אונבאַשרײבליכער אױפרעגונג ; אין דיזען אױגענבליק האָט זי דערפיהלט אַ טיפע מורא

פאַר אָסװאַלד'ן און װען דאָס פאָלק, װאָס איז אין איטאַליען אַזױ לײכט באַװעגליך און ענטוזיאסטיש, האָט זיך יעצט נידערגעװארפען פאַר אים, האָט זי אױך ניט װילענדיק געבױגען איר קניה און אין דיזער פּאָזע האָט זי אים דערלאַנגט דעם קראַנץ." אין דער שילדערונג פון װײבליכע געפיהלען ליגט די קראַפט פון מאַדאַםדע דע סטאַל — די געפיהלען פון אַ פרױען-זשעני, װעלכע לײדט דעם גאַנצען מאַרטירערטום פון דעם זשעני.
קײן זאַך רירט איר ניט אַזױ שטאַרק װי פאַמיליען-גליק און פרױען רײנקײט. װי טיף גערירט זי, די סיביל, װערט, װען זי דערזעהט אױפ'ן סארקאָפאַג פון אַ רױמישער פרױ די אױפשריפט : „קײן פלעק האָט ניט באַשמוצט מײן לעבען פון חופּה ביז צום שײטערהױפען, איך האָב געלעבט רײן צװישען דעם חופּהפאַקעל און דעם פאַקעל פון שײטערהױפען." נאָר דאָס דאָזיגע פאַמיליען-גליק איז איר ניט באַשערט געװען, קאָריננאַ'ן אַזױ װעניג װי מיניאָן, דיזע צװײ קינדער פון בענקשאַפט, װעלכע, יעדע פאַר זיך, פּערזאָניפיצירען איטאַליען אין דער פראַנצױזישער און דײטשער ליטעראַטור. קאָריננאַ איז די לעצטע אָבשטאַמונג פון יענע אײדעלע און אײנזאַמע סיבילען פון איטאַליען, פון װעלכע די טראַדיציע דערצעהלט אַזױ פיעל. זי װערט געשאַפען כדי צו לײדען, זי, װעלכע זאָגט אַלײן, אַז אונזער אָרימע מענשליכע נאַטור באַגרײפט דאָס אונענדליכע נאָר דורך לײדען. און אײדער זי געהט אונטער אַלס לעצטער קרבן אױף דער אַלטער אַרענע װערט זי אױסגעפּוצט װי אַ קרבן און אַרױסגעפירט אַהין אין טריאומף. װען מיר באַקענען זיך מיט איר באַגעגנען מיר זי אױפ'ן װעג צום קאַפּיטאָל, אײנפאַך אָבער מאַלעריש געקלײדט, מיט אַלטע אײדעלשטײנער אין די האָר, מיט אַ רױטער שאַל געװיקעלט װי אַ טורבאַן אַרום קאָפּ, װי אױף זשעראַר'ס באַקאַנטען שעהנעם בילד פון מאַדאַם דע סטאַל. דאָס איז דער קאָסטיום װאָס פּאַסט פאַר קאָריננאַ ; זי, דאָס קינד פון די פאַרבען-רײכע געגענדען האָט נאָך ניט פאַרלאָרען איר זין פון פאַרבען. און אַפילו אין דעם שטײפען קאָנװענציאָנעלען ענגלאנד האָט זי ניט פאַרלאָרען די ליבע צו דער דרײ-אײניגקײט פון שעהנע זאַכען : גאָלד, פּורפּור און מאַרמאָר.

און אַזױ װי אַלע אַנדערע גרױסע טיפּען פון דער צײט דאַרפען מיר זי אַרײנזעצען אין דער אומגעבונג װעלכע פּאַסט איר און אין װעלכער זי איז הײמיש, װי רענעי אין די אור-װעלדער, אָבערמאַן אין די הױכע אַלפּען און סעינט-פּרע בײם זשענעװער אָזערע. קאָריננאַ'ס געשטאַלט איז געבליבען פאַר דער צוקונפט אין דעם באַקאַנטען בילד פון װעלכען מען געפינט קופּערגראַװירען אין אַלע קונסט-געשעפטען : קאָריננאַ אימפּראָװיזירענדיק אױבּ'ן קאַפּ מיסענאָ. איר װוּלקאַנישע און שטראַלענדע נאַטור איז אין דיזער שטראַלענדער און װוּלקאַנישער געגענד בײ זיך אין דער הײם. דער נעאפּעלער אױסגוס זעהט אױס װי א גרױסער פאַרזונקענער קראַטער אַרומגערינגעלט פון לאַכענדע שטעדט און װאַלד-באַדעקטע בערג. אַרומנעהמענדיק דעם ים, װאָס איז נאָך פיעל בלױער װי ,דער הימעל איז ער גלײך צו אַ שמאַראַגד-גרינעם בעכער, געפילט מיט שיױמענדען װײן און אױפ'ן ראַנד און אױף די זײטען באַפּוצט מיט װײן-בלעטער און צװײגען. נעבען לאַנד איז דער ים טיפער אַזור-בלױ, װײטער אַרױס איז ער װײן-קאָליר, װי האָמער האָט עס שױן געזאָגט, און איבער אים לױכט אַ הימעל װאָס איז ניט, װי מען פלעגט גלױבען, בליוער, נאָר בלאַסער װי אונזערער, נאָר זײן בלױקײט רוהט אױף אַ הינטער-גרונד פון העלען פײער, װאס שימערט אין װײסליכען און בלױליכען שײן. אין דיזער געגענד האָבען די פאַרצײטיגע געלעגט דעם גיהנם. אין דער הײל פון דעם אװערנוס אָזערע איז געװען דער אַראָבגאַנג צו אים. אָט דאָס האָבען זײ אָנגערופען גיהנם — דיזען גן-עדן ! זײ האָבען געמײנט אַז דער װוּלקאַנישער אורשפּרונג און די אומגעבונג האָבען אָנגעװיזען אַז דער טאַרטאַרוס איל נאָהנט דערבײ. איבעראַל זעהען זיך די װוּלקאַנישע פאָרמען. אײן גרױסער באַרג זעהט אױס אַזױ װי אײן זײט זײנע װאָלט מיט אַ מעסער אָבגעשניטען געװאָרען. אַ האַלבער באַרג איז אין אַן ערד-ציטערניש אײנגעפאַלען. קאַפּ מיסענאָ, דער װײטסטער שפּיץ לאַנד װעלכער שליסט אָפּ דעם גאָלף אױף אײן זײט, בשעת פאָרנט פון איר ליגט דער קלײנער האַלב-אינזעל ניזידאַ, און הינטער איר — פראטשידא און איסקיא, איז אַמאָל ניט באַשטאַנען אַזױ װי יעצט פון צװײ באַזונדערע הױכ ן, נאָר איז געװעזען אײן גאַנ-

צעס. די בײדע קראַטער פון װעזוּװיוס זײנען געװאָרען אין דער צײט פון דעם אױסברוך װעלכער האָט פאַרשלונגען פּאָמפּײ. איבעראַל פרוכטבאַרקײט און פײער. אײניגע טריט פון סאַליפאטאַראַ 'ס שװעבעל-פּאַרעס װאָס הױבען זיך אױף צװישען די לאַװאַ-שטראָמען, ליגען פעלדער װעלכע באַשטעהען אין גאַנצען פון לױכטענדען, רױטען, בליהענדען מאָן, אַנדערע מיט גרױסע בלױען בלומען, מיט שטאַרקע שמעקענדיגע, פּוכיגע מינץ און קרײטער װאָס װאַקסען הױך ביז'ן ברוסט, אַ רײכטום, אַ פרוכטבאַרקײט און לוקסוס אזױ װי די שפּראָצענדע פולקײט װאָלט אין אײן אײנציגער נאַכט װידער אױפגעװאַקסען װען מען זאָל דאָס אלץ אַרונטערשנײדען. און דערצו קומט דער פאַר'שכור'ענדער פּאַרפום : אַ שמעקעדיגער ריח װאס אין נאָרד װײס מען ניט פון אים, אַן אונגעהײערע סימפאָניע פון די דופטען פון מיליאָנען פאַרשײדענע פלאַנצען.
געגען אבענד געהט קאָריננאַ'ס גאַנצע געזעלשאַפט אַרױס צום קאַפּ מיסענאָ. פון דאָרט זעהט זיך די גרױסע שטאָדט, אין דעם דומפּפען ליאַרם הערט מען איר הארין קלאַפּען. איבעראל פינקלען נאָך זונען-אונטערגאַנג ליכטער פאַר די אױגען, זײ ליגען אין דער לענג פון אַלע װעגען. קװער איבער דעם װעג, אױף די זײטען פון די בערג, שפּרינגען און פליהען העלע פלאַמען אין דער לופט, מאַנכע גרעסער װי אַ טאָלער אָדער צװײ-טאָלערשגטיק ; די װעלכע פליהען אַביסעל העכער אין דער הױך זעהען אױס אַזױ װי אומפליהענדע שטערען װאָס האָבען זיך אַרוסיגעריסען פון דער הימעל-סיסטעם. דיזע אלע פלאַמען װעלכע מאַכען לאנגע שפּרונגען הין און הער און נאָך יעדען שפּרונג פאַרלעשען זײ זיך אױף אַ סעקונדע, זײנען די לױכטענדע פליגעלעך פון דעם דרום. אין דער טונקעלקײט טראָגען די טױזענדע פלאַמען אײנעם אַװעק אין די מעשות פון „טױזענד און אײן נאַכט". פון דער אַנדערער זײט, קוקענדיק פון דעם קאַפּ מיסענאָ, לױכט אַראָפּ דער העלרױטער לאַװאַ-שטראָם אױף דער טונקעלער װאַנד פון דעם װעזוּװיוס.
אַהער ברענגט מען קאָריננאַ'ן איר לירע און זי באַזינגט צוערשט דעם פּראַכט פון דיזער נאַטור, די גרױסקײט פון די עראי-

נערונגען װאָס זײנען אָנגעקניפּט אָן איר, פון קומאַ, װוּ די סיביל האָט געװױנט ; פון גאַעטאַ, װאָס איז נאָהנט צום פּלאַץ װוּ ציצעראָ האָט אונטער דעם ש-װערד פון טיראַן זײן נשמה אױסגעהױכט, פון קאַפּרי און באַיאַ, װעלכע היטען אױף דעם אנדענקען פון נעראָ'ס שװאַרצע מעשים ; פון ניסידאַ, װוּ ברוטוס און פּאָרשא האָבען זיך דאָס לעצטע זײ-געזונט געזאָגט, פון סאָרענטאָ, װוּ טאַסאָ, אַנטלאָפען פון משוגעים הױז, עלענד, פאַרפאָלגט, מיט װילדער באָרד און צוריסענע קלײדער, קלאַפּט אָן אין טיר בײ זײן שװעסטער, װעלכע דערקענט אים ניט גלײך און דאַן קען זי פון טרערען ניט רײדען. דאָ ענדיגט זי מיט אַן עלעגיע איבער אַלע לײדען און דאָס גליק פון דעם לעבען אױף דער ערד.
לאָמיר הערען װי קאָרינגאַ, װען זי איז באַגײסטערט, רעדט אינמיטען פון דיזער נאַטור, װוּ די שעהנקײט רוהט אױף פאַר װיסטונג, װוּ דאָס גליק אַנטפּלעקט זיך אַלס אַ פליהענדע, שנעלארלעשענדע פלאַם און װוּ די פרוכטבאַרקײט איז אין אײביגער געפאַר פון דעם װוּלקאַן. זי זאָגט :
„קריסטוס האָט ערלױבט אַ שװאַכע און פילײכט חרטח-
חאָבענדע פרױ צו זאַלבען זײנע פיס מיט די טײערסטע אױלען.
און צו די װאָס האָבען איר געראַטען צו פאַרװענדען עס אױף
אַ בעסערען צװעק האָט ער געזאָגט : לאָזט זי צורוה ; װאָרום
איר האָט מיך ניט אימער מיט זיך. אַך, אַלץ װאָס איז גוט און
ערחאַבען אױף דיזער ערר בלײבט אונז נאָר אױף אַ קורצער
צײט. אַלטער, שװאַכקײט און דער טױט װעלען פאַרצערען
גיך דעם טױ-טראָפּען, װאָס פאַלט פון הימעל און רוהט אױף
דער בלום. טײערער אָסװאַלד, לאָמיר דעריבער אַלע אױפ-
גיסען צוזאַמען : ליבע, רעליגיאָן און גײסט, זון פּאַרפומען,
מוזיק און פּאָעזיע ! עס איז ניטאָ קײן אַנדער אַטעאיזם
װי די קאַלטקײט פון געפיהל, עגאָאיזם און נידריגקײט. קריס-
טוס זאָגט : װוּ צװײ אָדער דרײ זײנען פאַרזאַמעלט אין
מײן נאָמען דאָרט בין איך צװישען זײ. און װאָס, אַה מײן
גאָט, הײסט זײן פאַרזאַמעלט אין דײן נאָמען, אױב ניט צו
געניסען די ערהאַבענע גיטער פון דײן נאַטור, דיך דערפאַר צו
שעצען, דיר פאַר דאָס לעבען צו דאַנקען, און דאַנקען דיר אי-

בערהױפּט װען אַן אַנדער האַרץ, פון דיר געשאַפען, שלאָגט גאַנץ און פול אונזערען אַנטקעגען ! "
אַזױ רעדט זי אונטערען אײנפלוס פון איר דאָפּעלטער באַגײסטערונג אין איר העכסטער בליהונג, בשעת זי זוכט צו פאַרװעבען אין אײנס דאָס גליק פון דעם זשעני און דער ליבע, אַזױ װי די מירטע און דער לאָרבער-צװײג זײנען געװען פאַרפלאָכטען צוזאַמען אין דעם לאָרבער-קראַנץ, װאָס איז איר דערלאַנגט געװאָרען אױפ'ן קאַפּיטאָל. אָבער בלױז אױף אײן אױגענבליק געלינגט עס איר צו פאַרפלעכטען בײדע אין אײנעם. זײ פלעכטען זיך אָב, רײסען זיך פאַנאַנדער. און קאָריננאַ װערט, פון רער באַגײסטערטער סיביל פאַרװאַנדעלט אין נאָך אײנעם פון די פיעלע פאַרצװײפעלטע און געבראָכענע הערצער, דורך װעלכע דער געניוס פון דעם יאָרהונדערט פּראָטעסטירט געגען אַ געזעלשאַפט, װאָס איז אונטערגעגראָבען, װי יענע דוכט זיך זיכערע שטעדט, פון װוּלקאַנישע פלאַמען, פלאַמען װעלכע באַרוהיגען זיך קײנמאָל ניט, נאָר ברעכען אױס אײנמאָל נאָכ'ן אַנדערען דורכ'ן גאַנצען אונרוהיגען און אומגליקליכען נײנצענטען יאָרהונדערט.