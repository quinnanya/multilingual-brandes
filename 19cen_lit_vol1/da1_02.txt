II

Det betydeligste Værk, Rousseau som Digter
har frembragt, er La nouvelle Héloise».

Det Nye i denne Bog bestaaer for det Første
deri, at det er den, som tager Livet af Galanteriet
og dermed af den hele classisk-oratoriske PeriodesOpfattelse af Følelserne. Denne Opfattelse var
den, at alle ædle og tine Følelser vare
Civilisations - Producter, Elskov fremfor alle. Det er
klart nok, at en vis Cultur er fornøden, før en
Følelse som Kjærliglied kan opstaae. Før den
kvindelige Kjole var til, var der ikke Kvinder,
men kun Hunner, og før der var Kvinder, var
der ingen Kjærliglied. Ud fra denne i sig selv
rigtige Tanke var den forud for Rousseau gaaeiide
Tidsalder kommen til det Resultat, at Alt, hvad
der tilhyllede den nøgne Lidenskab, ret egentlig
adlede den og gav den sit Værd. Jo mere
tilsløret og omskrevet, jo mere forberedt og antydet
den var, des mindre brutal. Hin Tids Sæder
og hin Tids Litteratur var jo et Product af
selskabelig Dannelse og denne Dannelse var kun de
høieste Kredses. Vil man have et litterært
Exempel paa i hvor høi Grad man foretrak en sleben
Form og civiliserede Følelser for Natur og
Lidenskab, da læse man Marivaux’s Theater. De
Elskende hos Marivaux ere to Væsener af samme
Opdragelse og vel at mærke af samme Stand.
Vi tinde ikke her som i vort Aarhundredes Comedier
en Patricierinde, der elsker en Plebeier eller
Skikkelser som Lakaien Ruy Blas, der vinder en
Dronnings Yndest. Forklæder hos Marivaux en enkelt
Gang Herren sig som Tjener eller Frøkenen sig
som Soubrette, opdage de strax hinanden gjennem
Forklædningen. Deres Samtale er en stadig For-søgen og TTndflyen, Avanceren og Eetireren, lutter
Hentydninger og Halvheder, tusinde Omveie,
maskerede Tilstaaelser og undertrykte Suk i en
coquet men klædelig Maniererthed. For Rousseau
er denne Maniererthed imidlertid latterlig som
unaturlig. Som han i Alt foretrækker
Naturtilstanden, saaledes ogsaa i det Erotiske, og Elskov
i Naturtilstanden er for ham en Lidenskab,
uimod-staaelig og voldsom. Hvor langt ere vi ikke hos
ham fra hine Scener hos Marivaux, i hvilke den
Knælende selv under Knæfaldet ikke glemte en
ulastelig Holdning, medens han trykte Spidsen af
en Handske til sine Læber! Hans Helt
Saint-Preux er med al sin Ridderlighed og Moral en
Elektrisermaskine, ladet med Lidenskab,
declame-rende, voldsom, selvforglemmende, og hint første
Kys i Clarens’s Bosquet fremkalder en Skjælven,
en Tilstand i Ild, som var Lynet slaaet ned; idet
Julie bøier sig mod Saint-Preux og kysser ham,
daaner hun paa Stedet og falder i en Afmagt,
der ikke som Paryktidens er et Coquetteri, men
en Følge af Lidenskabens overvældende Magt hos
det unge sunde Naturbarn.

Det andet nye Træk hos Rousseau er det, at
Saint-Preux og Julie ikke ere Jævnlige. Hun er
en fornem Mands Datter, han en fattig Huslærer,
en Plebeier. Som senere i «Werther's Leiden» er
lier med Elskovslidenskaben forbunden den
demokratiske Plebeiers Yillie til at kjæmpe sig iveiret;og dette er ingen Tilfældighed; thi Lidenskaben
selv er demokratisk, den aristokratiske Erotik
ududvikler sig strax til Galanteri.

Det tredie betydningsfulde Træk i denne Bog
er det, at som Lidenskaben træder ist edenfor
Galanteriet og Standsforskj elligheden istedenfor den
aristokratiske Kaste-Lighed, saaledes træder den
moralske Følelse, en af sædelig Overbevisning
udsprungen Hævden af Ægteskabet istedenfor den
Ærbarhed, hvis eneste Aarsag var en
aristokratisk Stolthed, en Respect for sig selv, der i den
aristokratiske Litteratur tjente som Dyd, naar der
ellers var nogen Dyd. Dette Ord havde hidtil
ikke liavt nogen Cours; det blev et Løsen for
Rousseau og hans Skole, et Løsen som ikke
staaer i nogen Strid med det andet Feltraab:
Natur, siden Dyden netop for Rousseau er en
Naturtilstand. Den umiddelbart forudgaaende franske
Litteratur havde efter det høiere Selskabs Mønster
gjort sig lystig over Ægteskabet. Rousseau bød da
Tidsaanden Spidsen ved at skrive en Bog til dets
Forherligelse. Bogens Heltinde giver vel efter
for sin Elskers Lidenskab: men hun gifter sig med
en Anden, hvem hun forbliver tro, saa at her,
som senere i «Werther», den egentlige Elsker
ganer glip af Pigen, idet Heltinden forenes med
en Hr. Wolmar, der (som Albert i cAVerther»,
Eduard i '.Forførerens Dagbog») er ligesaa
ulastelig som uinteressant. Det moralske Element, derlios Rousseau hævdes og forherliges som «Dyden»,
er det samme, der senere under den religiøse
Reactions Indflydelse hos Chateaubriand optræder
som det religiøst bindende Løfte.

Og saa endnu et Træk, det sidste: Løsenet
«Natur» maa opfattes aldeles bogstaveligt. For
første Gang fremtræder paa Fastlandet den
egentlige Naturfølelse i Romanen og afløser
Kjærlig-heden til Saloner og Haver. Under Ludvig den
15des Tid og Regentskabet opholdt man sig (i
Bøgerne som i Livet) i Boudoirs, i hvilke den lette
Conversation og Letfærdigheden fandt sig lige vel
tilpas. I Værelserne ligesom paa Prent i Voltaires
«Poésies fugitives» forekom uendeligt gjentagne
Amorer og Gratier. I Haverne omfavnede den
bukkefodede Pan slanke, hvide Nymfer ved det
kunstige Vandspring. Den fortræffelige Maler
Watteau og den middelmaadige Maler Boucher have
opbevaret os Billedet af hin Tids landlige Fester,
af disse Haver med skyggefulde Gange og stille
Skjul, hvor de zirlige og fornemme Herrer og
Damer, forklædte som Pierrot’er og Colombiner,
med deres erotiske Leg, deres Leflen og Hvisken
følte sig hjemme som iblandt de rette Coulisser
for den frie og frivole Maskespøg. — Lad os
herfra kaste Blikket paa Sceneriet i «La nouvelle
Héloise >.

Rousseaus Statue staaer den Dag idag paa
en lille 0, der ligger i Genfersøen, hvor densSydspids borer sig ind i Genéve. Denne Egn er
en af de deiligste i Verden. Gaar man lidt.forbi
Øen over endnu en Bro, seer man tydeligt Khonen
styrte sig brusende og skumhvid som et
Trollhätta-fald ud i Søen. Nogle Skridt endnu og man seer
dens hvide Strøm løbe sammen med Arves
graa-lige Snevand. Floderne løbe ved Siden af
hinanden, bevarende hver sin Farve. Langt borte seer
man Montblancs hvide Snespids mellem to
mægtige Alpeiygge. Henad Aften blive disse
Bjergrygge mørke, og over dem sees Sneen paa
Mont-blanc glødende som blege Roser. Det er som om
Naturen havde samlet alle sine Modsætninger her.
Selv i den mildeste Aarstid mærker man, naar
man nærmer sig de brusende, hvidgraa
Bjergstrømme, en isnende Kulde. Paa en eneste
Spadseretur føler man i Læ hed Sommer, faa
Skridt videre barsk Efteraar med bidende Vind.
Man gjør sig intet Begreb om Luftens kolde
Friskhed og Stju-ke her. Kun Solen minder om Syden
og Stjernernes stærke Tindren ved Nat. De ligne ikke
som i Norden lyse Punkter paa
Himmelhvælvingen, de see ud som hang de løse i Luften. Og
Luften selv er som var det et stærkt massivt
Legeme, man indaandede.

Seil da op ad Søen til Vevey; Bag Vevey
Alpeskrænterne med de sydlandske friske Træer og
Vinhaver. Hinsides Søen de mørkeblaa uhyre
Klippemure, der lukke Udsigten ogsaa til SøensSider, alvorlige, truende, mens Solen leger med
Lys , og Skygge ned ad Bjergsiderne. Ingen Sø
er blaa som Genfersøen. Seiler man paa en smuk
Sommerdag ned ad den, ligner den blaat Atlask,
som changerer i Guld. Dette Land er et Feeland,
et Drømmeland, hvori mægtige Bjerge kaste deres
sorteblaa Skygger ned i et himmelblaat Vand under
en tindrende, straalende Sol, der mætter Luften
med sine Farver. Seil saa lidt længere op ad
Søen til Montreux! Klippefæstningen Cliillon, hint
Fængsel, i hvilket Middelalderens barbariske
Grusomhed har samlet alle sine Pinselsredskaber, ligger
ude i Vandet. Dette Vidnesbyrd om vilde,
frygte-tige Lidenskaber ligger her i en Natur, som kan
kaldes fortryllet. Her er Søen aaben, Skuet
mindre aparte, Climaet mere sydlandsk end ved Vevey.
Man seer som et hemmelighedsfuldt Blaalys, i
hvilket Himlen, Alperne og Lemansøen smelte
sammen. Gaa saa nogle Skridt videre til Clarens
og stands i hin Kastanielund, som den Dag idag
kaldes cBosquet de Julie». Den ligger høit oppe
paa en Udpynt; fra den seer man Montreux ligge
inde i Bugten lunt og gjemt; og kaster man et
Blik omkring sig, vil man forstaae, at det var fra
dette Sted, at Naturfølelsen udbredte sig over
Europa. Thi man staaer her i Bousseaus
Fødeegn og paa Skuepladsen for hans «N<>uvelle Héloise».
Det var dette Sceneri, der fortrængte
Regent-skabstidens.Dersom vi resumere, kunne vi nu med Lethed
forfølge, hvorledes Cliateaubriands første Digtning
forholder sig til Rousseau's berømteste Roman.
Først og fremmest arver Chateaubriand
Kjærlig-heden til Naturen. De stærkt colorerede Malerier
af Nordamerikas Natur, som den var paa Ludvig
den 14des Tid, have Skildringerne af
Schweizernaturen til Forgjængere. Men der er den Forskjel
paa Rousseaus og Cliateaubriands Landskaber, at
disse sidste ere mere subjektive, ganske anderledes
afhængige af Helts og Heltindes Sindsstemning.
Er der Uveir i deres Hjerter, raser ogsaa TJveiret
uden om dem. Personligheden, det enkelte
Menneske, smelter her ganske anderledes end i det 18de
Aarhundredes Litteratur sammen med
Naturomgivelserne og gjennemtrænger dem med sin
Lidenskab og sin Stemning. — Hvad Helt og Heltinde
selv angaae, da ere de som Vilde endnu langt
fjernere fra Galanteriet, endnu langt mere
Naturmennesker end de Forelskede hos Rousseau. Og
forekommer der end atter og atter en Vending,
som det var umuligt at den røde Mand kunde sige,
saa have ogsaa mange af de erotiske Repliker et
Skjær af de Vildes Folkepoesi, som i det 18de
Aarhundred var absolut ukjendt i Frankrig. Man
læse f. Ex. Krigerens Kjærlighedssang, der
be-gynder med de Ord: «Jeg vil ile saa stærkt, at
jeg, før Dagen naaer Bjergenes Toppe, kan komme
til min hvide Due mellem Skovens Ege. Jeg harbundet et Halsbaand af Porcelain om hendes Hals;
dets tre røde Kugler tale om min Elskov, dets
tre violette om min Frygt, dets tre blaa om mit
Haab o. s. v.». — Til Standsforskjellen mellem
de Elskende hos Rousseau, der saa godt stemmer
med hin revolutionære Tid, svarer her
Religions-forskjellen, som i det nye Aarlmndrede ved
Reae-tionen mod Voltaire faaer en ny Vigtighed, og
hermed staaer det, som alt antydet, i Forbindelse,
at et katholsk Coelibatsløfte her spiller samme
Rolle som hos Rousseau det rent sædelige Bud.
Her er altsaa Fremgang i Colorit, i
Personlighedens Udvikling, i Forstaaelse af en
Civilisationen fremmed Folkeaand og Raceeiendommelighed,
men forsætlig Tilbagegang i Moralens Afløsning
af katholsk Klosterreligiøsitet og unaturlig Askese.
Lidenskaben hvæsses saa at sige paa Katholicismens
Alter og den faaer, idet den unaturligt kues, hin
unaturlige Vildhed og Glød, som bringer Atala,
den yndefulde unge Indianerpige, der saalænge havde
holdt sin hedenske Elskers Attraa i Tømme, til
at udaande med et Ønske om Guds og Verdens
Tilintetgjørelse paa Læben, naar hun blot for
den Pris kunde opnaae evigt at knuges til hans
Bryst.