נײער באַגריף פון דאָס אַנטיקע.
עס איז דאָ נאָך אַ פּונקט אין װעלכען דאָס דאָזיגע בוך איבער איטאַליען װײזט אַרױס אַ טיף גערמאַנישע װירקונג און װוּ מען שפּירט דעם איבערגאַנג פון יענער פרוכטבאַרער שטימונג פון װעלכער קאָריננאַ איז אַנטשטאַנען ביז יענער, װעלכע האָט דאָס בוך „איבער דײטשלאַנד" באַשאַפען, נעמליך, די קינסטלערישע אױפפאַסונג פון דאָס אַנטיקע און די באַציהונג פון דער מאָדערנער קונסט דערצו. די באַטראַכטונגען .איבער דיזען ענין האָבען זיך אַלײן אָנגעבאָטען װען קאָריננא איז אױפגעטראָטען אַלס אָסװאַלד'ס פירער דורך רױם.
רױם איז דער אײנציגער אָרט אױפ'ן ערד-קוגעל װוּ די װעלט-געשיכטע טרעט אַרױס, אַזױ צו זאָגען, זיכטבאַר, װאָרום דאָ האָבען די לױפענדע עפּאָכען אַרױפגעלעגט שיכטענװײן זײערע מאָנומענטען אײנע אױף די אַנדערע. מען זעהט אָפטמאָל אַן אײנצעלנע געבײדע, צום בײשפּיל אײנע פון די הײזער בײ דעם װעסטאַ טעמפּעל, אין װעלכער דער פונדאַמענט און די פאַרשײדענע עטאַזשען געהערען צו פיר פאַרשײדענע דורות, צום רױמישען אוראַלטער, דער רױמישער קײזער-צײט, צו דער רענעסאַנס און צו אונזער אײגענער צײט. קאָריננאַ באַקענט איר פרײנד צוערשט מיט דעם אַנטיקען צײט-אַלטער ; אָבער מען דאַרף באַדערקען אַז זי קוקט אױף די חורבות, אָבער ער — אױף איר. דאָך האָט אין דיזען פּרט דאָס װערק יענע באַדײטונג װאָס ער פירט אַרײן אין דער פראַנצױזשער ליטעראַטור אַ נײע באַטראַכטונג פון דאָס אַנטיקע.
פון די צװײ קלאַסישע הױפּט פעלקער זײנען אײגענטליך

נאָר די רױמער פאַרשטאַנען געװאָרען אין פראַנקרײך. אין די אָדערן פון די פראַנצױזען פליסט רױמישעס בלוט. אין קאָרנעיל'ס טראַגעדיעס בלאָזט אַן אמת רױמישער הױך. עס איז דאַריבער קײן װוּנדער ניט װאָס די גרױסע רעװאָלוציע האָט אָנגענומען רױמישע געװױנהײטען, רױמישע נעמען און רױמישע קאָסטיומען. מאַדאַם ראלאן האָט אַנטװיקעלט איר גײסט דורך לע.זען טאַציטוס. װערטער װעלכע קאָרנעיל האָט אײנעם פון זײנע העלדען אין מױל אַרײנגעלעגט זײנען געװען די לעצטע, װעלכע שאַרלאָט קאָרדעי האָט געשריבען. די לעצטע שורות אין איר לעצטען בריף צו איר פאָטער װעלכער ליגט אין די אַרכיװען פון פּאַריז, זײנען װי פאָלגט: „פאַרגיב מיר ליבער פאָטער װאָס איך האָב באַשטימט מײן שיקזאַל. איך האָב מאַנכע אונשולדיגע אָפּפער געשעדיגט. דערמאָן זיך אָן דעם פערז פון קאָרנעיל : ,סזממע בּן ז1בּ1 מםןזפ .ם .6טבּז8פמי! 58ע מממ ז* (דער פאַרברעכען מאַכט די שאנדע און ניט דער עשאַפאָט.) „מאָרגען אַכט אַזײגער װערט דער אורטײל איבער מיר אױסגעפירט". און װאָס אָנבאַלאַנגט דער קונסט האָט דער גרױסער מאַלער פון דער רעװאָלוציאָנס-צײט, דאַװיד, אױפגעלעבט אין זײנע בילדער דאָס אַלטע רױם : ברוטוס און מאַנילוס זײנען זײנע העלדען.
אָבער די גריכען זײנען פון די פראַנצױזען קײנמאָל ניט פאַרשטאַנען געװ רען : די פראַנצױזען אַלײן האָבען נאָך אַפילו געשװעבט אין דער פאַנטאַזיע אַז זײער קלאַסישע ליטעראַטור איז אַ פאָרטזעצונג פון דער גריכישער און האָט זי אַפילו איבערגעשטײגט ; אָבער זינט לעסינג האָט אָגנעשריבען זײן „האַמבורגערשע דראַמאַטורגיע" איז עס פאַר דער איבעריגער אײראָפּא מער קײן סוד ניט געװען אַז ראסינ'ס גריכען האָבען מיט קײן זאַך קײן ענליכקײט ניט געהאַט אױסער מיט פראַנצױזען, אַז ראסינ'ס גאַלאַנטער און ריטערליכער אכילעס, װעלכער רופט אָן איפיגעניאַ — מאַדאַם און באַקלאָגט זיך אױף די װוּנדען װאָס אירע שעהנע אױגען האָבען געמאַכט, אַז אַ סך נעהנטער פארװאַנדט מיט דעם יונגען פּרינץ פון קאָנדעי, װי מיט זײן העלענישען פאָרגעגנער : מען האָט שליסליך ענדעקט אין דער אײביגער פאַמיליע פון יענעם אגאמעמנאָן אַ געזינדעל פון פאַרשטעלטע מאַרקיזען און מאַרקי-

זינס, און עס האָט גאָרניט געהאָלפען װאָס מען האָט אין דעם „טהעאַטר פראַנסעי" געביטען דעם קאָסטיום און װאָס זײט טאַלמא'ס צײט האָט מען געלאָזט אױפטרעטען די גריכען אין אַנטיקע קלײדער אַנשטאַט מיט פּאַרוקען, פּודרע און גאַלאַנטען שװערד ; פון דעם אױגענבליק אָן װאָס די קריטיק אין דײטשלאַנד האָט אױפגעװאַכט, איז די פראַנצױזיש-ע אױפפאַסונג פון דאָס אַנטיקע געװאָרען אַ געגענשטאַנד פון שפּאָט פאַר אײראָפּאַ. מאַדאַם דע סטאַל האָט די עהרע צו זײן די ערשטע װאָס אין איר בוך „איבער דײטשלאַנד" דערצעהלט פראַנקרײך פון דעם מוטיגען שפּאָטער לעסינג, װעלכער האָט געװאגט צו פּרובען זײן װיץ אַפילו אױף דעם גרױסען שפּאט-פױגעל װאָלטעיר, זײן אײגענעם לערער און מײסטער, אַ װיץ װעמעס שטעכיגקײט איז נאָך געװאָרען שאַרפער דורך אַ פּערזענליכע קרענקונג, װי מען קען עס זעהן פון שטראוס'עס װערק איבער װאָלטעיר. אין קאָריננאַ װערט אױסגעלעגט דער װענ פאַר דיזער באַקאַנטשאַפט, מאַכענדיג איר העלדין צו ערקלערען די רעזולטאַטען, װאָס זײנען אַרױסגעבראַכט געװאָרען אין דײטשלאַנד דורך דעם נײעם שטודיום פון דאָס אַנטיקע, און דורך די טעאָריען פון „לאַָקאָאָן" איבער דער שײכות צװישען פּאָעזיע און סקולפּטור.
אױך אין דעם לאַנד האָט זיך פאַרשפּרײט אַ רײן פראַנצױזישע אױפפאַסונג װעגען דעם קלאַסישען אַלטערטום. די אַנשױאונג פון העלעניזם, װעלכע טרעט אַרױס אין װילאַנד'ס פײנע און לײכטע ראָמאַנען „אגאטאַן" און „אַריסטיפּ", װי אױך אין די געדיכטען „ענדימיאָן", „מוזאריאן", א. ז. װ., װעלכע מאַדאַם דע סטאַל קריטיקירט אין איר בוך איבער דײטשלאַנד. אָבער די נײע צײט איז געקומען. עס איז געװען אַן אָרימער דײטשער שול-לערער, װינקעלמאַן, װעלכער, זײענדיק געפירט פון דער רײנסטער און אָריגינעלסטער באַגײסטערונג, האָט, נאָך אונצעהליגע שװעריגקײטען און מיה זיך דערשלאָגען קײן רױם אום צו קענען שטודירען, װעלכער האָט דאַן געגען זײן איבערצײגונג און טראָץ דעם פּראָטעסט פון זײנע פרײנד אָנגענומען די קאַטױלישע רעליגיאָן אום דאָרט צו קענען בלײבען, און װעלכער איז ענדליך געפאַלען אַן אָפּפער מן זײן ליבע פאַר דער קונסט, װערענדינ ערמאָרדעט פון אַ באַנ-

דיט, װעלכער האָט געװאָלט בײ אים צונעהמען זײ קאָלעקציע פון טײערע מעדאַלען און אײידעלע שטײנער — ער איז עס געװען װאָס האָט אין אַ לאַנגער רײהע פון שריפטען, פון זײן „שריפט צו דעם דײטשען אַדעל" ביז זײן גרױסער „געשיכטע פון קונסט" געעפענט די אױגען פון זײנע לאַנדסלײט פאַר דער גריכישער האַרמאָניע. זײן גאַנצע שריפטשטעלער-טעטיגקײט איז אײן גרױסע הימנע אױף דער צוריקגעפונענער,װידערענדעקטער אַנטיקער װעלט. בײ זײנע פיעלפאַכע טעות'ען װיל איך זיך ניט אָבשטעלען, װער עס קען זײנע שריפטען דער װײס אַז דער אפּאלא פון בעלװעלדער און די װענוס פון מעדיטשי און די לאַָקאָאָן גרופּע האָבען נױטיגערװײז געמוזט בײ אים ערשײנען אַלס דער העכסטער פּונקט פון דער גריכישער קונסט, װאָרום צו יענער צײט איז נאָך קײן קונסטװערק פון דעם גרױסען סטיל ניט אַנטדעקט געװען. די גאַנצע גערמאַנישע קונסט װאָס איז געװען געװידמעט דער גריכישער װעלט איז אױסגעפאלען אין דער צײט פאַר דער אַנטדעקונג פון װענוס פון מילא. אַפילו טהאַרװאַלדסען האָט זי געזעהען צום ערשטען מאָל װען ער איז שױן געװען אַלט. אָבער טראָץ דיזען מאַנגעל און טראָץ זײנע פֿיעלע היסטאָרישע אונגענױאיגקײטען שטעהט װינקעלמאן דאָך אַלס דער יעניגער פון װעלכער עס איז אַרױסגעגאַנגען דער גרױסער הױך װאָס האָט באַזעלט לעססינג, געטהע און שיללער. לעסינג קומט נאָך אים מיט זײן קריטיק. באַװאפענט מיט אַ קריטישען חוש װאָס האָט קײן גלײכען ניט האָט דיזער װוּנדערליכער מענש געמאַכט דעם ערשטען אַנטװוּרף פון אַ װיסענשאַפט פון קונסט און פּאָעזיע אױפ'ן גרונד פון װינקעלמאַן'ס קונסט-אַנשױאונג.
יעדער װאָס איז באַקאַנט מיט געטהע'ס לעבען װײס װאָס פאר אַ גװאַלדיגען אײנפלוס דיזע בײדע צװילינג-גײסטער — װינקעלמאַן און לעססינג האָבען אױסגעאיבט אױף זײן קינסטלערישער ערציהונג. מען דערמאָנט זיך די אונבאַשרײבליכע באַגײסטערונג װאָס האָט דורכגעשטורעמט זײן האַרץ און די הערצער פון זײנע צײטגענאָסען װען עס איז ערשינען לעססינג'ס לאַָקאָאָן. מען דערמאָנט זיך דעם אױסרוף : „מען האָט זיך געהאַלטען פאר אױסגעלײזט פון אַלע צרות און צום ערשטען מאָל ברעכט אױט

די נײע אױפפאַסונג פון דגזס אַנטיעע מיט גרױסער זשעניאַליטעט אין געטהע'ס קלײנעם אָבער גײסטרײכען מײסטערװערק „געטער, העלדען און װיעלאַנד". איך ברײנג אַלס בײשפּיל אײניגע רעפליקען : װיעלאנד'ס שאָטען שטעהט אין דער נאַכט-היטעל און איז נאָר װאָס אין געשפּרעך מיט אַדמעט און אַלצעסט געשלאָגען געװאָרען, װען הערקולעס טרעט אױף.
הערקולעס : װוּ איז װיעלאַנד ?
אדמעט : דאָ שטעהט ער.
הערקולעס : אָט דער ? װי קלײן ער איז ! דאָך האָב איך מיר אים אַזױ פאָרגעשטעלט. זײט איר עס דער מאַן װאָס לאָזט הערקולעס'ען קײנמאָל פון מױל ניט אַרױס ?
וויעלאַנד : (צוריקטרעטענד) איך האָב מיט אײך גאָר ניט װאָס צו טאָן, קאלאס.
הערקולעס : װאָס איז מיט אײך ? בלײבט דאָ.
וויעלאַנד : איך האָב זיך אײך פאָרגעשטעלט אַלס שטאַטליכען מאַן פון מיטעלען װוּקס.
הערקולעס : פון מיטעלען װוּקס ? איך ?
וויעלאַנד : אױב איר זײט הערקולעס האָב איך עס ניט אײך געמײנט.
הערקולעס : עס איז מײן נאָמען און איך בין שטאָלץ אױף אים. איך װײס װױל, אז װען אַ דומקאָפּ קען ניט געפינען אַ פּאַסיגען שילד-טרעגער צװישען די בערען, גריפען און שװײנען, נעהמט ער אַ הערקולעס דערצו. עס זעהט אױס אַז מײן גאָטהײט האָט זיך דיר קײנמאָל אין חלום ניט באַװיזען.
וויעלאַנד : איך בין מודה אַז דאָס איז דער ערשטער טרױם אַזאַ װאָס איך האָב.
הערקולעס : אױב אַזױ טאָ קום צו זיך און בעט די געטער זײ זאָלען דיר פאַרגעבען פאַר דײנע קאָמענטאַרען צו האָמער, װעלכער שילדערט אונז צו גרױס.
וויעלאַנד : אכזת איר זײט אונגעהײער גרױס. איך האָב זיך אײך קײנמאָל אַזױ ניט פאָרגעשטעלט.
הערקולעס : בין איך שולדיק װאָס איר האָט אַזאַ ענגברוסטיגע פאַנטאַזיע ?... און װאָס איז דאָס פאַר אַ הערקולעס

װעגען װעלכען זײן פאַנטאַזיע האָט זיך אַזױ צושפּיעלט ? און װאָס װיל ער ? טוגענד ? װאָס איז דיזע מאָטאָ ? האָסטו געזעהן די טוגענד, װיעלאַנד ? איך האָב זיך אַ רעכטע ביסעל אַרומגעטריבען איבער דער װעלט און איך האָב נאָך אַזאַ זאַך ניט באַגעגענט.
וויעלאַנד : קענט איר ניט די טונענד, פאַר װעלכער מײן הערקולעס טוט אַלץ, װאַגט אַלץ ?
הערקולעס : טונענד ? איך האָב דאָס װאָרט געהערט ערשט דאָ אונטען פון אַ פּאָר פאַרריקטע חברה-לײט װעלכע האָבען מיר ניט געקענט זאָגען װאָס עס באַדײט.
וויעלאַנד : איך קען עס אױך ניט זאָגען. אָבער לאָמיר װעגען דעם מער קײן װערטער ניט פאַרלירען. איך װאָלט געװאָלט איר זאָלט לעזען מײנע געדיכטע װאָלט איר געװוּסט אַז אַיך אַכט אַלײן די טוגענד זעהר װעניג. זי איז אַ צװײדײטיגע זאַך.
הערקולעס : זי איז פּונקט אַזאַ אונזין װי יעדע פאַנטאַזיע װאָס שטימט ניט מיט דעם גאַנג פון דער װעלט. אײער טוגענד קומט מיר פאָר װי אַ סענטאר : אַזױ לאַנג װי ער לעבט אין אײער פאָרשטעלונג איז ער קרעפטיג, ערליך, און װען דער סקולפּטאָר שטעלט אים אײך פאָר, װאָס פאַר אַן איבערמענשליכע פאָרמע ער האָט ! אָבער אַנאַטאָמירט אים און איר געפינט פיר לונגען, צװײ הערצער און צװײ מאָגענס. ער שטאַרבט אין דעם אױגענבליק פון זײן געבורט, װי יעדער אַנדער פאַרזעהעניש ; אָדער ריכטיגער געזאָגט, ער האָט קײנמאָל ניט עקזיסטירט אױסערהאַלב אײער קאָפּ.
וויעלאַנד : טוגענד מוז דאָך זײן עטװאָס, זי מוז זײן ערגעץ.
הערקולעס : איך שװער בײ מײן פאָטער'ס אײבינער באָרד ! װער האָט געצװײפעלט דערין ? מיר דוכט זי האָט בײ אונז געװױנט אין האַלב-געטער און העלדען. דענקסטו דען אַז מיר האָבען געלעבט אַזױ װי די חיות װײל אײערע בירנער האָבען פאַרגעטערט די צײטען אין װעלכע דער װאָס איז געװען שטאַרקער איז פאַרבליבען גערעכט ? מיר האָבען צװישען אונז געהאַט די בראַװסטע יונגען.

וויעלאַנד : װאָס רופט איהר בראַװע יונגען ?
הערק ול עס : אײנעם װאָס טײלט זיך מיט דאָס װאָס ער האָט. דער רײכסטער איז דער בראַװסטער. אױב ער באַזיצט קראַפט ברעכט ער די אַנדערע די בײנער. און פאַרשטעהט זיך, אַ רעכטער מאַן פאַרנעהמט זיך קײנמאָל ניט מיט אײנעם װאָס איז קלענער פון אים, נאָר מיט זײן גלײכען אָדער גרעסערע. אױב ער האָט אַן איבערפלוס פון זאַפט טײלט ער אָן די פרױען אַזױ פיעל קינדער װיפיעל נאָר זײ װילען. אָט האָב איך אַלײן אין אײן נאַכט פופציג אינגלאַך אױפגעאַרבײט. און אױב דער הימעל האָט אים געגעבען גאָלד און גוטס גענוג פאַר טױזענד, האָט ער געעפענט זײנע טירען און פאַרבעטען אַ טױזענד מיט אים צו געניסען. און אָט שטעהט אַדמעט, װעלכער קאָן אין דעם פּרט אָנגערופען װערען דער בראװסטער.
וויעלאַנד : דאָס מערסטע דערפון װערט אין אונזערע צײטען אָנגערופען זינד.
הערקולעס : זינד ? דאָס איז נאָך אַ שעהן װאָרט. די אורזאכע װאס יעדע זאך איז בײ אײך אזױ קלײן און אָרעם איז װאָס איר שטעלט פאָר טוגענד און זינד אלס צװײ עקסטרעמען צװישען װעלכע איר װאַקעלט זיך. אַנשטאַט צו האַלטען דעם מיטעלװעג אַלס דעם פעסט באַשטעלטען און בעסטען, װי עס טוען אײערע פּױערען, און קנעכט און דינסטען.
וויעלאַנד : װען איר װאָלט אַזעלכע גדאַנקען אַרױסגעזאָגט אין מײן יאָרהונדערט װאָלט מען אײך פאַרשטײנען. זעה װי אַזױ מען האָט מיך אַרונטערגעריסען פאַר מײנע קלײנע אַנגריפען אױף דער טוגענד און רעליגיאָן.
הערקולעס : װאָס איז דאָ פאַראַן אָנצוגרײפען ? פערד, מענשען-פרעסער און עקדישען — אָט דאָס איז אַ פּאַסיגער ענין און מיט זײ בין איך שטענדיק גרײט אַרײנצוטרעטען אין אַ קאַמפּף, אָבער מיט װאָלקענס — קײנמאָל ניט. זײ מעגען אָננעהמען װאָס פאַר אַ געשטאַלט זײ װילען. אַ קלוגער מענש לאָזט זײ איבער צום װינט װעלכער האָט זײ צונױפגעפירט, ער זאָל זײ פאַנאַנדערטרײבען.

וויעלאַנד : איר זײט אַן אונמענש, אַ גאָט-לעסטערער. הערקולעס : דו קענסט דאָס ניט פאַרשטעהן. דײן הערקולעס פּראדיקוס איז דיר פאַרשטענדליך ? װען איך באַגעגען צװײ װײבער אױפ'ן װעג װאָלט איך אָנגעכאַפּט אײנע אונטער אײן האַנט, די אַנדערע אונטער דער אַנדערער האַנט און װאָלט זײ בײדע ניט אָבגעאָלזט.
דאָ זעהען מיר װי געטהע אין דעם ערשטען בליהונגס-פּעריאָד, דריקט אױס די נײע אױפפאַסונג אױפ'ן אַלטערטום אַלס געגענזאַץ צו דער פראַנצױפיצירטער אַנשױאונג פון װיעלאַנד. און מיר האָבען דאָ צו דער זעלבער צײט דעם פּאָעטישען ודױ פון אַ מאַן װעמען זײן דור האָט אָנגערופען דער גרױסער געצענדינער. דאָס איז שפּינאָזאַ'ס פילאָזאָפיע אױסגעדריקט אין אַנ!וטיגען שפּאַס. מען קען אָבער דאָך בשום אופן ניט זאָגען אַז געטהע איז געבליבען שטעהן בײ דיזען מוטיגען נאַטוראַליסטישען בליק אױף דאָס אַנטיקע. נאָך דעם װי ער האָט צוערשט אױסגעשעפּט זײן יוגענדליכע לײדענשאַפט אין „װערטהער" און „געץ" און אין זײן באַגײסטערטער אָבהאַנדלונג איבער דער גאָטישער אַרכיטעקטור האָט ער אין העפטיגער רעאַקציע אױסגעדרעהט זײן רוקען צו דער גאָטיק און דער לײדענשאַפטליכקײט און צוריקקערענדיק זיך צו די גריכען, באַגײסטערען אים דאָ די רוה און קלאָרקײט, די אײנפאַכע האַרמאָני און געזונטע פאַרנונפט פון גריכענלאַנד. דאָס װאָס בײ די גריכען אַלײן איז געװען לײדענשאַפטליך, פאַרבענרײך אָדער רעאַליסטיש, האָט ער אָבגערוקט אָן אַ זײט און ניט מיטגענומען. דאָס װאָס איז בײ זײ געװען פאָלקסטימליך, בורלעסק עפעקטפול, האָט ער אױך אָבגעשטױסען. דאָס װאָס בײ די גריכען איז געװען װילד, באַקכאַנטיש אָדער נאַכטליך מיסטיש — דערפאַר האָט ער קײן אױג ניט געהאַט.
מיט אַ װאַקסענדער אונצופרידענקײט מיט'ן קריסטענטום װאָס געפינט איר שאַרפסטען אױסדרוק אין די װעניציאַנישע עפּיגראַמען, פאַראײניגט זיך אַזאַ װידערװילען פאר דער גאָטיק אין יעדער קריסטליכער קונסט, אַז װען געטהע, צום בײשפּיל, איז געװען אין אסיס, װאָס איז אַזױ רײך מיט די שעהנסטע קריסטליכע דענקמעלער, האָט מען אים ניט געקענט באװעגען

צו באזוכען אַפילו אַן אײנציגע קירכע אָדער אן אײנציגען קלױסטער, נאָר ער האָט זיך אין גאנצען פאַרטיפט אין די װעניגע און אונבאַדײטענדע אַלטע איבעררעשטען. אין דעם דאָזיגען געמיטצושטאַנד האָט ער געשריבען זײן „איפיגעניא", דאָס װערק, װאָס מען קען באַטראַכטען אַלס דעם טיפּ פון דער גאַנצער רעפּראָדוקציאָן פון דאָס אַנטיקע בײ דעם גערמאַניש גאָטישען שטאַם. אין דעם דאָזיגען װערק װאָס שפּילט אַזאַ גװאַלדיגע ראָליע אין דער קונסט אַנשױאונג פון אונזער יאָרהונדערט, װאָס האָט געגאָלטען אין דער דײשער עסטעטיק אונטער העגעל, װי אין דער פראנצױזישער עסטעטיק אונטער טעין, אַלס אַ מוסטערװערק און צו װעלכען העגעל פאַרגלײכט בלױז די „אַנטיגאָנע" פון סאָפאָקלעס — אין דיזען װערק באַגעגענט אונז דער זעלבער גײסט װי אין אַלע העלעניזירענדע געדיכטען פון שיללער : „די געטער גריכענלאַנדס", „די קינסטלער", „די אידעאַלע", „דאָס אידעאַל און דאָס לעבען."
עס דערמאָנט זיך די שורה :
„או יך איך װאַר אי ן אַרקאַדיען געבאָרען"
און די פאָלגענדע שילדערונג פון דעם לעבען פון די געטער : „עװיג קלאַר אונד שפּיגעלרײן און עבען
פליסט דאַס זעפירלי יכטע לעבען
אים אָליטפּ דען זעליגען דאַהי ן."
אָט דיזע גאַנץ אײנזײטיגע אױפפאַסונג פון דאָס אַנטיקע, װעלכע װערט אַנטװיקעלט אין „געטער, העלדען און װיעלאנד," פיהרט געטהען צו שרײבען האָמערישע פּאָעזיען װי „אַכילעאיס." עס איז דער זעלבער גײסט װאָס מיר געפינען װידער בײ טאָרװאַלדטען אין אײניגע פון זײנע עלטסטע באַרעליעפען, אין „אַבילעס און בריזעאיס" געפינען מיר אַן ענליכע מוטיגע שטעלונג צום אַלטערטום װי די מיט װעלכע געטהע האָט אָנגעפאַנגען. אָבער אין אַלע זײנע שפּעטערע שילדערונגען פון גריכישע סוזשעטען געפינט מען אױך יענעם זעלבען אידעאַל פון פרידליסער און אײנגעהאַלטענער האַרמאָני, װעלכע האָט פאַרנומען דעם פּלאַץ פון דער קרעפטיגער טענדענץ.
איך נעהם פונדעסטװעגען דעם מוט אױסצושפּרעכען דאָ צװן

ערשטען מאָל די מײנונג, אז װינקעלמאַנ'ס, געטהע'ס און טאָר װאלדסענ'ס גריכענלאַנד איז כמעט אַזױ אונגריכיש װי דאָס גריכענלאַנד װאָס דאַסין און באַרטהעלעמי אין זײן *מע*ן .ם .פּ5ז8מס8מג האָבען געשילדערט. װאָרום בשעת ראַסינ'ס סטיל איז צו פײן, צו סאַלאָנמעסיג און דורכגעדרונגען מיט'ן גײסט פון הױף אום צו זײן גריכיש, איז דער סטיל פון געטהע אין טאָרװאַלדסען, װאָס טרעפט זיך צוזאַמען מיט װינקעלמאַנ'ס קונסט אַנשױאונג, טראָץ דער געניאַליטעט פון דיזע צװײ מענער װאָס שטראַלט אַריבער זײער גאַנצען דור, צו געלײטערט, צו װאַסער-העל און צו קאַלט אום צו זײן גריכיש. איך גלױב אַז די צײט װעט קומען װען מען װעט געטהע'ס איפיגעניא ניט באַטראַכטען זעהר פיעל גריכישער װי ראַסינ'ס איפיגעניא װען מען װעט אַנטדעקען אַז די מאָראַלישע װירדע פון דער דײטשעשער איפיגעניא איז פּונקט אַזױ דײטש װי די גראַציעזע פײנקײט פון דער פראַנצײזישער איפיגעניא איז פראנצױזיש. און דאַן בלײבט נאָר איבער די פראַגע אױב מען איז גריכישער װען מען איז דײטש אָדער װען מען איז פראַנצױזיש. איך װײס װױל אַז איך לױף מיט דעם שטערען געגען אַ װאַנט פון גערמאַנישע און גאָטישע פאָראורטײלען, איך װײס די פעסט הערשענדע איבערצײגונג, אַז פון די צװײ אײראָפּעאישע קולטור-שטרעמונגען איז אײנע לאַטײניש, פראַנצױזיש, שפּאַניש, און די אַנדערע איז גריכיש, דײטש, סקאַנדינאַװיש, און איך װײס װי מען לאָזט זיך אַנלאָקען פון דער מײנונג אַז די דײטשע פּאָעזיע, מיט געטהע אַן דער שפּיץ, איז אַנטיק און צום טײל גריכיש, אַז די דײטשען האָבען געהאַט װינקעלמאַנ'ען, װעלכער האָט אַנטדעקט דאָס אַנטיקע, און אַז די דײטשע פילאָלאָגען האָבען פאַר אונז גריכענלאַנד ערקלערט, בשעת פראַנקרײך האָט געהאַט ראַסין, װעלכער האָט די גריכישע העלדען געמאכט פאַר הױפמענער, און װאָלטעיר, װעלכער האָט באַטראַכט אַריסטאָפאַנעס פאַר ניט פיעל בעסער װי אַ פאָקוסניק.
אָבער דאָך, װען, באַטראַכטענדיק די בײדע איפיגעניאַ'ס, האָב איך זיך געשטעלט די פראַגע : װער איז ענליכער אױף די גריכען,

די פראַנצױזען אָדער די דײטשען, האָב איך זיך דאָך געענטפערט : די פראַנצױזען.
מען איז ענליך צו אַ פאָלק ניט װען מען אַהמט עס נאָך, נאָר װען מען איז װי עס איז געבאָרען. איך גיב צו אַז עס איז שװער אױפצושטעלען אַנאַלאָגיען צװישען מאָדערנע און פאַרצײטיגע פעלקער שטאַמען. אָבער דאָך שײנט מיר, אַז די שײכות צװישען די מאָדערנע ענגלענדער און פראַנצױזען, עראינערט אָן עפּעס אין דער שײכות צװישען די אַלטע עגיפּטער און די גריכען. ענגלאַנד און עגיפּטען האָבען דעם זעלבען סאָרט שטאַרען און רוהיגען פאָרשריט, װאָרום עס איז דורכאױס נאַריש צו גלױבען דאָס װאָס װערט אַזױ אָפט באַהױפּטעט, אַז עגיפּטען איז געשטאַנען שטיל ; אָבער דאַגעגען די לײכטע באַװעגליכקײט פון די פראַנצױזען, יאָ אַפילו זײערע אינערליכע אױפֿפלאַמענדע קעמפּפע דערמאָנען אָן די גריכען, װעלכע זײנען שטענדיק געװען פאַרװיקעלט אין שטרײטען צװישען זיך. און פאַרגלײכש מיר די פראַנצױזען מיט די דײטשען געפינען מיר, אַז פראַנקרײך האָט אַ פאַלקס-גײסט, װעלכער איז װי דער גײסט פון די גריכען קײנמאָל ניט שװער, מיר געפינען אַן אײנגעבאָרענע ליבע פאַר פאָרם און פאַרב, און אױף אײן זײט אַ ליבע פאַר לײכטקײט און עלעגאַנץ, און פון דער אַנדערער זײט פאַר לײדענשאַפטליכטקײט און דראַמאַטישען לעבען. איך בין װײט דערפון צו װעלען שטעלען די פראַנצױזען אױף אײן ראַנג מיט די גריכען. דער חילוק איז אַזױ גרױס, אַז איך, פון מײן זײט, בין כמעט גענױגט צו באַטראַכטען אים אַלס אונערמעסליך. איך גיב נאָר די פראַנצױזען אַן עהרען-פּלאַץ נעבען די גריכען װען מען װיל באַהױפּטען אַז די דײטשען שטעהען נעהנטער צו זײ.
דער קרײז פון פּערזענליכקײטען אונטער װעמעס אײנפלוס מאַדאַם דע סטאַל איז געשטאַנען, די הױפּט גײסטער פון דער ראָמאַנטישער שולע האָבען געטראָגען אַ שטאַרקע איבערצײגונג אַז אַלע ליטערארישע און קינסטלערישע פּראָבען אױפצולעבען דאָס אַנטיקע זײנען אונפרוכטבאַר. א. װ. שלעגעל האָט פאָרגעזעצט לעססינג'ס קאַמפּף געגען די זאָגענאַנטע קלאַסישע פּאָעזיע פון פראַנקרײך און האָט אַרױסגעפיהרט אױף איר פּלאַץ די פּאָעזיע פון די טרובאַדורען, װעלכע האָט ניט באַדאַרפט קײן שטיצע אין

גריכישער און לאַטײנישער ליטעראַטור. ער האָט זיך אױך געשטעלט צו געטהע'ס העלעניסטישע דיכטונגען קעלטער װי צו יענע, װעלכע האָבען באַהאַנדעלט מער הײמישע און פאַרשײדענאַרטיגע טעמען. דעריבער הײסט דאָס אין קאריננא, אז אַזױ װי די רעליגיעזע געפיהלען פון די גריכען און רױמער װי אױך זײערע גײסטיגע נײגונגען זײנען אין יעדען פּרט ניט די זעלבע װי אונזערע קענען זײן, דעריבער איז אױך פאַר אונז אונמעגליך עטװאס אין זײער גײסט צו שאַפען אָדער געװיסער מאַסען עטװאָס נײס אױף זײער באָדען צו ערפינדען. מיר דאַרפען ניט זיך באַנוצען מיט דער אָנמערקונג װעלכע װײזט אָן אױף אַן עססײ פון פרױ שלעגעל אין „יוראָפּא", אום צו פאַרשטערן אונטער װאָס פאַר אַן אײנפלוס די פאַרפאַסערין האָט זיך דאָ געלײטעט. און עס דוכט זיך כמעט אַז מען לײענט אַ ראָמאַנטישען קריטיקער װען מען שטױסט זיך אָן אין איר װערק איבער דײטשלאַנד אױף פאָלגענדער ענטװיקלונג פון דער זעלבער טעמע : „װען אין אונזער צײט זאָלען די מײסטער פון די שעהנע קונסטען זיך באַשרענקען צו דער אײנפאַכקײט פון די פאַרצײטיגע, װאָלטען מיר דאָך ניט געקענט דערגרײכען די אָריגינעלע קראַפט מיט װעלכער יענע צײכענען זיך אױס, און מיר װאָלטען פאַרלירען דאָס אינערליכע און קאָמפּליצירטע געפיהלס לעבען, װעלכעס געפינט זיך נאָר בײ אונז. די אײנפאַכקײט אין דער קונסט װאָלט בײ די מאָדערנע זיך לײכט פארװאנדעלט אין אַ קאַלטקײט און אונװירקליכקײט, בשעת בײ די פאַרצײטיגע איז זי געװען פול מיט לעבען".
איך גלױב אַז דיזער געדאַנק איז זעהר ריכטיג. פּונקט װי די דײטשע רעפּראָדוקציאָן פון דאָס אַנטיקע איז דײטש, אַזױ איז די דענישע װידער-געבורט פון דאָס אַנטיקע דעניש און ניט גריכיש — צופיעל דעניש אום צו זײן אמת גריכיש, און צו גריכיש אום צו זײן עכט דעניש און װירקליך מאָדערן. מען פיהלט עס קײנמאָל ניט אַזױ שטאַרק װי װען מען זעהט הענגען טאָרװאלדסענ'ס אַן אַרבײט בײ דער זײט פון אַן אַנטיקען באַרעליעף, װען מען פאַרגלײכט צ. ב. די מעדאַליאָנען פון קריסטיאַנ'ס באָרגער שלאָס, אין דער פיגור-זאַל אין שאַרלאָטענבאָרג, מיט די מעטאָפּען פון דעם פּאַרטהענאָן, אָדער װען מען זעהט אין נעאַפּעלער

מוזעאום אַ באַרעליעף פון דער פריהסטער גריכישער צײט נעבען טאָרװאלדסענ'ס שעהנסטען באַרעליעף, די „נאַכט."
שטעלט מען זיך דאַן פאָר דיזע „נאַכט" און מען באַמיהט זיך אײן אױגענבליק, װי איך האָב עס געטאָן, צו פאַרגעסען די באַגײסטערטע אָבער אױך כמעט בלינדע אַנטציקונג פאַר טאָרװאַלדסען, אַזױ װעט עס פילײכט קלאָר װערען אַנדערע אַזױ װי עס איז מיר קלאָר געװאָרען. מען װעט זיך מוזען מודה זײן, אַז דיזע װײבליכע פיגור, װעמעס זאַנפטער ליבעס-רײץ רעדט אַזױ צום האַרצען, דריקט בשום אופן ניט אױס איר נאָמען. דער סטיל אין װעלכען זי איז אײנגעפאַסט, איז דער פּראָדוקט פון אַן אָבנײגונג פון דעם קינסטלער, ד. ה. ער אַלײן איז מאָדערן און זײן שטרעבונג איז עטװאָס אונמעגליכעס, נעמליך, צו זײן אַנטיק. און דער רעזולטאַט איז אַ מין פאַרפײנערטער און דינער אַטיציזם, דורך װעלכען עס לײכט דורך שװאַך און אונבאַװוּסט דער גאַציאָנאַלער כאַראַקטער פון דעם קינסטלער. טאָרװאַלדסענ'ס נאַכט איז נאָר די נאַכט אין װעלכער מען שלאָפט ; זי דאַרף הײסען ניט די נאַכט, נאָר דער שלאָף, די נאַכטליכע שטילקײט. װאָרום די נאַכט װי אַ גריך װאָלט זי פאָרגעשטעלט, די נאַכט אין װעלכער מען ליבט, די נאַכט אין װעלכער מען מאָרעט, די נאַכט װאָס באָרגט אונטער איר מאַנטעל אַלע ברכות און אַלע פאַרברעכען, — די נאַכט איז עס ניט. עס איז די נאַכט, די מילדע זומער-נאַכט אין דאָרף. און דיזער אידילישער הױך, דיזע זאַנפטע און פרידליכע שטימונג איז עס דאָס װאָס דריקט אױס אין דעם װערק דאָס אײגענטימליכע דענישע. די אײגענאַרטיגע דאָרפישע שעהנקײט, װאָס ליגט איבער דיזער פיגור איז פּונקט אַזױ דעניש װי די שטרענגע װירדע און זיטליכקײט בײ געטהע'ס איפיגעניא איז דײטש.
טאָרװאַלדסענ'ס אױפלעבונג פון דאָס אַנטיקע איז, װי געטהע'ס, דער אױסדרוק פון אַ רעאַקציע געגען דעם פראנצױזישאיטאַליענישען ראָקאָקאָ-סטיל, אָבער אַ רעאַקציע װאָס איז טראָץ איר באַרעכטיגונג אײנזײטיג און אונפרוכטבאַר. װאָרום אַפילו דאָרט װוּ דער ראָקאָקאָ-סטיל איז אם געשמאַקלאָזעסטען האָט ער 'דאָך די מעלה װאָס ער זוכט ניט פאַר אַלעמען דאָס אַלטע

צו װידערהאָלען, אומצושאַפען דאָס װאָס איז שױן אײנמאָל געשאַפען געװאָרען, נאָר ער װיל, — אָבװאָל אָפטמאָל העסליך און צוקרימט אָבער אימער קרעפטיג, פּערזענליך, פול פײער, — אַרױסברענגען עטװאָס אָריגינעלעס. דעריבער איז בערניני טראָץ אַלע זײנע זינד געגען װאַרהײט און שעהנקײט דאָך אין זײנע בעסטע װערק, װי „די הײליגע טהערעזאַ" אין סאַנטאַ מאַריאַ דעללאַ װיטאָריאַ אין רױם, און װי „סאַן בענעדעטטאָ" אין סוביאַקאָ, אַזױ גרױס, אַז מען באַגרײפט די באַגײסטערונג װאָס ער האָט ארױסגערופען און ער שטראַלט װײט אַריבער אַ סך פון אונזערע מאָדערנע אַנטיקיזירענדע סקולפּטאָרען, װעלכע האָבען קײנמאָל קײן מיאוס'עס דערפאר אָבער אױך קײנמאָל קײן אָריגינעלעס ניט געשאַפען.
מיט דעם גװאַלטיגען צוריקקער צו דאָס אַנטיקע האָט טאָרװאַלדטען אָבגעשניטען די גאַנצע אַנטװיקלונג פון דער קונסט זינט דער צײט פון די גריכען. עס איז אונמעגליך אײנצוזעהן פון זײן קונסט אַז עס איז געװען א סקולפּטאָר מיט'ן נאָמען מיקעל אַנדשעלאָ. אָבער דאָס אין װאָס טאָרװאַלדסען האָט זיך געפיהלט אַזױ פאַרװאַנדט צו דאָס אַנטיקע איז געװען דאָסזעלכע װאָס האָט דעם עלטערען געטהע געלאָקט אין דער גריכישער קונסטפאָרם : די זאַנפטע רוהיגקײט און שטילע הױכקײט.
מען קען דעריבער טײלען די מײנונג פון מאַדאַם דע סטאַַל און די ראָמאַנטיקער, אז דער נעאָ-העלענישער סטיל אין דער מאָדערנער קונסט, (ד. ה. די נײגונג אָבצעװײכען פון זײן זעלבסט, ד. ה. מאָדערן און אַ שטרעבונג צו זײן דאָס אונמעגליכע, ד. ה. אַנטיק) איז אַן אונגעלונגענע זאַך, און מען זאָל דאָך ניט אַרײנפאַלען אין קײן װידערשפּרוך װען מען דריקט אױס באַגײסטערונג איבער געטהע'ס איפיגעניא און טאָרװאַלדסענ'ס בעסטע װערק אַזױ װי די דײטשע ראָמאַנטיקער און מאַדאַם דע סטאַל אַלײן האָבען געטאָן טראָץ אַלע טעאָריעס. מאַדאַם דע סטאַל פאַרזעהט אַז איבעראַל װא אַ װערק, װעלכעס איז אַרױסגעשפּרונגען פון די קלאַסישע שטודיען, דערגרײכט אַ דױערהאַפטען װערט איז עס דערפאַר, װאָס דער נאַציאָנאַלער כאַראַקטער, און די פּערזענליכע אײגענאַרטיגקײט פון דעם קינסטלער האָבען זיך דורכגעבראָכען אַ װעג דורך דעם פאַר-

פײנערטען דינעם אַטיציזם װעלכער איז נאָר אַ רעזולטאַט פון אָנשטרענגונג.
דאָס װאָרט װערט געזאָגט אין „קאָריננאַ" און אין „איבער דײטשלאַנד" געגען דעם אונעכטען קלאַסיציזם שטאַמט הױפּטזעכליך פון דער רעאַקציע געגען דעם גײסט פון אַכצענטען יאָרהונדערט ; נאָר װאָס אַמבעלאַנגט פראַנקרײך האָט די קריטיק פון דער רעאַקציע געגרײכט נאָך װײטער אױף צוריק און האָט געטראָפען צו דער זעלבער צײט די באַרימטע נעמען פון זיבעצענטען יאָרהונדערט, פון דער קלאַסישער עפּאָכע פון לואי דעם פּבּטען, װעלכע א. װ. שלעגעל, נאָך לעססינג'ס בײשפּיל, האָט געמאַכט פאַר'ן צילברעט פון זײן קריטיק. אין דעם פּרט איז מאַדאַם דע סטאַַל געשטאַנען אין דער סכנה צו באַלײדיגען דעם נאַציאָנאַלען שטאָלץ פון די פראַנצױזען, דעריבער באַנוגענט זי זיך דאָ מיט פרעמדע װערטער און געברױכט יעדען מעגליכען טאַקט און יעדע פאָרזיכטיגקײט. זי באַהױפּטעט ריכטיג אַז דער גײסט פון דיזער קריטיק קען ניט אָנגערופען װערען אַנטי-פראַנצױזיש ; װאָרום עס איז דער זעלבער גײסט װאָס האָט געהערשט אין רוסאָ'ס בריף געגען דער פראַנצײזישער מוזיק : די זעלבע באַשולדיגונג אַז דער נאַטירליכער אױסדרוק פון דעם געפיהל איז אָבגערוקט געװאָרען דורך אַ געװיסער אױפגעבלאָזענער געמאַכטקײט.
װען די דײטשען אין יענער צײט האָבען געװאָלט געבען אַ קאָנקרעטען בײשפּיל פון דער פראנצױזישער אױפפאַסונג פון דאָס אַנטיקע האָבען זײ אָנגעװיזען אױף יענע געמעלדען, אױף װעלכע לואי דער פּבּטער װערט פאָרגעשטעלט אַמאָל אַלס יופּיטער, אַמאָל אַלס הערקולעס, נאַקעט אָדער מיט אַ לײבענפעל איבער די אַקסעל, אָבער מיט זײן אַלאַנזשע-פּאַריק אױפ'ן קאָפּ. אָבער װען מאַדאַם דע סטאַל הױבט אױף דעם העלענישען סטיל פון די דײטשען אױפ'ן חשבון פון דעם פראַנצױזישען, טוט זי איע לאַנדסלײט אַביסעל אַן אומרעכט. װאָרום דאַװיד'ס קונסט האָט שױן באַװיזען אַז די פראַנצױזען זײנען געװען אימשטאַנד אָהן אױסלענדישער װירקונג אַװעקצעװאַרפען דעם פּאַריק ; זי האָט איבערגחאַצט די דײטשע 'אױפלעבונג פון העלעניזם. עס איז קײן צװײפעל גיטאָ, אַז די דײטשען, װעמעס ליטעראטור איז

אַזױ קריטיש, יע, װעמעס נײערע ליטעראַטור איז אַנטשטאַנען פון קריטיק און עסטעטיק, האָבען אַ סך בעסער פאַרשטאַנען די גריכען װי די פראַנצױזען און אַ דאַנק דיזער פאַרשטענדניש, האָבען זײ זײ בעסער נאָכגעאַהמט. אָבער קײנמאָל איז מען ניט װעניגער ענליך צו אַן אָריגינעלער נאַטור װי װען מען אַהמט זי נאָך. די דײטשען האָבען ליב מאָס און באַגרענצונגען אין אַלע פּראַקטישע זאַכען, דאַגעגען האָבען זײ ניט ליב צו באַגרענצען, ניט דעם געדאַנק, ניט די פאַנטאַזיע, דעריבער טריאומפירען זײ דאָרט װוּ די פּלאַסטישע פאָרם פאַרשװינדט, אין דער מעטאַפיזיק, אין דער לירישער פּאָעזיע און אין דער מוזיק ; אָבער דערפאַר האָבען זײ אױך היפּאָטעזען אין דער װיסענשאַפט, פאָרמלגסזיגקײט אין דער קונסט, דערפאַר איז דאָס קאָלאָריט די שװאַכע זײט פון זײער מאַלערײ, און די דראַמע — די שװאַכע זײט פון זײער פּאָעזיע. אין אַנדערע װערטער, עס פעלען זײ גראַדע די פּלאַסטישע אײגענשאַפטען, װעלכע די גריכען האָבען באַזעסען אין העכסטען גראד. אױב פראַנקרײך איז דעריבער װײט פון צו זײן אַ גריכענלאַנד פון דער קונסט, איז דײטשלאַנד נאָך װײטער ; פון אַלע גריכישע גאָטהײטען האָט דײטשלאַנד באַװיזען זיך אָנצואײגנען בלױז אײנע — פּאַללאַס אַטהענע, און דיזער האָט זי ברילען אױפ'ן נאָז אַרױפגעזעצט. מאַדאַם דע סטאַל האָט געקענט באַמערקען צו שלעגעל, אַז אַן אַטהענע מיט ברילען איז ניט פיעל שעהנער פון אַ יופּיטער מיט אַ פּאַריק.