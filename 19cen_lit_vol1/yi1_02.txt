רוסאָ'ס „נײע העלאָיז".
דאָס באַדײטענדסטע װערק, װאָס רוסאָ האָט געשאַפען אַלס דיכטער, איז „די נײע העלאָיז". עס איז דאָס דאָזיגע בוך, (װאָס האָט איבריגענס געהאַט פאָרלױפער, אַ װײטען אין דער פאָרטרעפליכער ערצעהלונג „מאַנאָן לעסקאַוט" פון אבבעי פּרעיװאָ (,ז8מעפזע מל), און אַ נעהנטערען אין די ענגלישע ראָמאַנען פון ריטשאַרדסאָן,) װעמעס אידעען האָבען, װי פון װינד געטראָגענע זאָמענקערנער, זיך אין דײטשלאַנד פאַרפלאַנצט און דאָרט אַרױסגעבראַכט „װערטהער". די װערטהער-געשטאַלט װאַקסט, מאַכט דורך אַן אומשאַפונג און װערט שפּעטער „פאַוסט", און יענע געדאַנקען און געפיהלען שטראָמען דאַן אַריבער צוריק די גרעניץ פון פראַנקרײך, און אױף פראַנצױזיעען באָדען הײסט דער שטראָם „רענעי".
װאָס איז געװען דאָס נײע אין רוסאָ'ס „העלאָיז"? זײנע לאָזונגען זײנען געװען נאַטור און געפיהל, נאַטור און טוגענד. דערין ליגט פאַר אונז קײן נײס ניט. דער שטאָף פון דעם בוך איז אַ ליבעס-געשיכטע, און דערפון האָט מען אין פראַנקרײך שױן אַ סך געשריבען. דאָס נײע באַשטעהט קודם-כל אין דעם, װאָס רוסאָ'ס „העלאָיז" מאַכט אַן ענדע צו דער גאַלאַנטקײט, און דער מיט — צו דער אױפפאַסונג פון רי געפיהלען אין דער גאַנצער קלאַסיש-אָראַטאָרישער פּעריאָדע. דיזע אױפפאַסונג איז געװען, אַז אַלע אײדעלע און צאַרטע געפיהלען, און פאַר אַלעמען די ליבע, זײנען פּראָדוקטען פון דער ציװיליזאַציאָן. עס איז קלאָר אױבעןאױף, אַז אַ געװיסע שטופע פון קולטור איז נױטיג, אײדער עס קען אַנטשטעהן אַזאַ געפיהל װי ליבע. כל זמן עס זײנען ניט גע-

װען קײן פרױען קלײדער זײנען ניט געװען קײן פרױען, נאָר בלױז נקבות, און כל זמן עס זײנען ניט געװען קײן פרױען איז ניט געװען קײן ליבע. פון דיזען, אין זיך זעלבסט ריכטיגען געדאַנק האָט יענע פאָר-רוסאָ'ישע עפּאָכע, װעלכע װערט אָנגערופען די עפּאָכע פון לואי דעם פּבּטען, געצױגען דעם שלוס, אַז פאַרדעקען די נאַקעטע לײדענשאַפט מאַכט זי אײדעלער און װירדיגער. װאָס מער פאַרשלײערט און אַרומ געשריבען זי איז, װאָס זאָרגפעלטיגער פאַרשטעלט, װאָס װײטער אָנגעװוּנקען, אַלץ װעניגער ברוטאַל ערשײנט זי. די זיטען און די ליטעראַטור פון יענער צײט זײנען װירקליך געװען אַ פּראָדוקט פון געזעלשאַפטליכער קולטור, אַ קולטור װאָס איז געװען באַשרענקט בלױז צו די העכסטע קרײזען.
די מענער פון דער צײט פון לואי דעם בּבּטען פלעגען זיך אומטרײבען אין אײזערנע פּאַנצער, אױף געפּאַנצערטע פערד, אין רעגען און שנײ איבער דורכגעװײקטע שטעגען פון בערג און טײכען. דעריבער, װען זײ און זײערע זיהן האָבען פאַרלאָזען זײערע אַלטע אָפּגעלעגענע ריטער- און רױבער-שלעסער אום צו געהן נאָך װערסאַיל, האָבען זי ליבער פאָרגעצױגען אַ רעגעלמעסיגען גאָרטען אײדער דעם װילדען װאַלד, אַן אױסגעאַרבײטע עטיקעטע אָנשטאָט דער שפּראַך פון דעם סאָלדאַטען--לעבען, און אין דער טראַגעדיע, אין דעם ראָמאַן און אין דער לירישער פּאָעזיע — אַ געשליפענע פאָרם און ציװיליזירטע געפיהלען אנשטאַט נאַטור און געפיהל. אין דיזען שטרעבען איז מען געקומען צו אַזאַ הױכען פּונקט װאָס איז ביז דאַן נאָך קײנמאָל ניט געװען אין דער געשיכטע פון גײסט. אַלס בײשפּיל קען דינען אַ ראָמאַן װי „די פּרינצעסין פון קלעװ". עס איז אונמעגליך צו געפינען אַ צאַרטערען חוש און אַ רײנערען געפיהל פאַר דער ראַפינירטקײט פון דער מענשליכער נאַטור און די פאָרמען אין װעלכע דיזע ראַפינירטקײט האָט אָנגענומען פאַר זיך, װי אין דיזען ראָמאַן. אָדע לאָמיר נעהמען, אום צו האָבען אַ פאָלקאָמענערען קאָנטראַסט צו דער „נײער העלאָיז", מאַריװאָ'ס (אע8עןז8מ) פּיעסען. בשעת בײ דעם אינגערען ערעבילאָן (מסן!ועמזפ) געפינט מען פרײ און אונזשענירט אָפּגעמאָלט די זשעניאַלע און דום-שטאָלצע פּוסט-

קײט פון יענער געזעלשאַפט, גיט אונז מאַריװאָ אירע סאַמע פײנסטע בלומען, איר מאַניערען-גראַציע אַ לאַ פּאַרמעגיאַנינאָ, איר גאנצע בילדונג און איר גאַנצען גײסט אַזױ פאָלשטענדיק און טיפּיש , אַז מען דערקענט גלײך װידער דעם כאַראַקטער װען אַלפרעד דע,מוסע (זפֿ8פּטמ) מיט יאָרען שפּעטער נעהמט װידער אױף די שילדערונג אין זײנע קלײנע דראטען. די געליבטע בײ מאַריװאַ זײנען צװײ װעזענס פון גלײכער ערציהונג, און װאָס נאָך װיכטיגער, פון גלײכען שטאַנד . מיר באַגעגענען דאָ ניט, װי אין די דראַמען און ראָמאַנען פון דעם בּטען יאָרהונדערט, יענע אַריסטאָקראַטישע דאַמען, די פּאַטריציערינס, װעלכע ליבען אַ מאַן פון פּראָסטער אָבשטאַמונג, דעם פּלעבײער, אָדער געשטאַלטען װי דער לאַקײ רואי בלאַ, װעלכער געפינט חן אין די אױגען פון אַ קעניגין. אױב עס פאַרקלײדען זיך אַמאָל בײ מאַריװאָ דער הער אַלס דינער און דאָס פרײלין אַלס קאַמער-מײדעל דערקענען זײ זיך גלײך, טראָץ דער פאַרקלײדונג. דיזע צװײ װעזענס זײנען האַלב-נאַטירליך, האַלב-קינסטליך ; זײ זײנען, װי פּאול דע סעינט-װיקטאָר זאָגט, גלײך צו יענע בלומען, װעמעס זאַפטען קומען אַרױס פון דעם שױס פון דער נאַטור, אָבער װעמעס קעלכבלעטער האָט דעם גערטנער'ס קונסט פאַרשעהנערט דורך אַ מישונג מיט געקליבענע מוסטערען. זײ טראָגען גיט קײן פּאַרוקען, אָבער זײער האָר איז געפּודרעט. זײ טראָגען פּאַראַדנע שװערדען אָבער זײ פאַרשטערען ניט װי זײ צו געברױכען. זײער געשפּרעך איז אַ באַשטענדיגעס זוכען און אַנטלױפען, אַ צוטרעטען און צוריקטרעטען, לױטער אָנצוהערענישען און צװײדײטיגקײטען, טױזענד אומװעגען, אונטערדריקטע זיפצען און פאַרשטעלטעס מודה זײן ; אַ סטיל פון זילבער און זײד. די אָפענע הסכמה שװעבט אױף די ליפּען פון דיזע יונגע מײדלעך און אלמנות, אָבער זי װערט צוריקגעהאַלטען אין דעם מאָמענט װען זי װיל אַרױספליהען. דער בענקשאַפטס-פאַרלאַנג פון דעם ליבהאָבער פאַרלירט זיך אין אַזאַ טיפען געפיהל פון רעספּעקט, אַז יעדען אױגענבליק בלײבט ער שטעקען, ,װערט פאַרלעגען און שװײגט. די פײנע דאַמע בײ מאַריװאָ באַדאַרף גאָר קײן אױסגעשפּראָכענע ערקלערונג ניט. װי זי באַהערשט זיך אַלײן און היט זיך װי אַ שױשפּילערין איר לײ-

דענשאַפט ניט אַרױסצושטעלען, אַזױ פאַרשטעהט זי אַ האַלב װאָרט אין יענעם, אַ ציטער פון דער שטימע, און קערט זיך אָב פון דער שטאַרקער לײדענשאַפט, פון איר אױסגעשרײ און איר זעלבסטפערגעסענהײט װי פון עפּיס אַן אָבשטױסענדען און בלוטיגען שױשפּיל. דאָס שטיק רוקט זיך דטריבער האַלבע און גאַנצע שטונדען לאַנג ניט פון אָרט. דיזע נאַטורען זײנען פאַר אונז צו צאַרט און עמפּפינדליך. זײ זעהען אונז אױס װוּנדערליך און אַבסורד, טיר קוקען זײ אָן אַלס קוריאָזיטעטען, װי מען קוקט אָן די מימאָזען צװישען די פלאַנצען ; די מימאָזען זײנען ניט אוננאַטירליך, נאָר אײגענאַרטיג, און יענע פּערזאָנען זײנען, אמת, מאַנירליך, אָבער אָהן געמאַכטקײט, דען זײער װעזען איז פאַר זײ נאַטירליך. דאָס פראַנצױזישע װאָרט „מאַריװאָדאַזש" (העכסט אױסגעפײנטער סטיל, סענטימענטאַליזם) באַװײזט אַז מאַריװאָ'ס מאַניער איז שטאַרק אָריגינעל. ניט יעדען מאַנירליכען קינסטלער געלינגט עס צו באַרײכערען די שפּראַך מיט אַ װאָרט, אין װעלכען ער לאָזט איר איבער זײן נאָמען.
מען האָט געמאַכט אַ סך פאַרשײדענע באַשולדיגונגען געגען דער קונסט און פּאָעזיע פון יענער צײט. מען האָט געזאָגט אַז זי איז ניט פאָלקסטימליך, פאָלגליך איז זי אונמאָראַליש ; דען אין אונזערע טעג איז מען גענײגט דיזע בײדע באַגריפען צוזאַמענצושמעלצען. אָבער מען דאַרף ניט פאַרגעסען אַז ביז יעצט איז יעדע גרױסע קונסט אין דער װעלט געװען פון אַריסטאָקראַטישען אורשפּרונג, די װעלכע איז אין אַטהען אַנטשטאַנען ניט װעניגער װי די, װעלכע איז אין פלאָרענץ אַנטשטאַנען, בשעת די גרױסע ה מאָקראַטישע געזעלשאַפטען, װי אין נאָרד-אַמעריקאַ, האָבען נאָך קײנערלײ קונסט ניט אַרױסגעבראַכט. מען דאַרף ניט אַרײנפאַלען אין דער פּעדאַנטערײ צו פאַראַכטען יענע גאַנצע פּאָעזיע, װאָס נאָר איר געגענזאַץ מוז נױטװענדיגערװײז זיך פּאַסען דעם מענשען פון אונזער צײט און אונזער געזעלשאַפט. אַן אַנדער אײנװענדונג געגען דער קונסט פון דער צײט פון לואי דעם סבּטען איז דאָס װאָס זי איז קאָנװענציאָנעל. אָבער דערפאַר דאַרף זי ניט גרינגגעשעצט װערען. יעדע קונסט אין דער װעלט איז קאָנװענציאָנעל ן װען דאָס קאָנװענציאָנעלע פאַרלעצט ניט אונז אַלײן

איז עס נאָר דערפאַר, װײל עס שטעהט צו נאָהנט צו אונז אום אונז צו פאַרלעצען ! דאָס קאָנװענציאָנעלע בײ מאַריװאָ איז אױסגעשפּרײט איבער זײן גאַנצער צײט.
יענער צײטגײסט דריקט אַרױף זײן שטעמפּעל אױף אַ גאַנצען יאָרהונדערט. מיר טרעפען אים בײ מאָצאַרט אין אַ פיגור װי צערלינע, װעלכע איז בשום אופן ניט קײן דאָרפס-מײדעל אין הילצערנע שיך, אָדער פון דעם סאָרט װי די געשטאַלטען פון אונזערע נאָרװעגישע דאָרף-געשיבטען, נאָר קאָקעט און „ליבליך", מיט הױכע שיך און רױטע אָפּזאַצען, דעם פּאַסטוכער-הוט אױס'ן האַנד און אַ לײכטען װאָלקען פון פּודרע אױפ'ן קאָפּ. מיר טרעפען אים ניט װעניגער אין װאַטאָ'ס (ט8סזז8) גלענצענדע בילדער. דער מאַלער פון די דאָרפישע פעסטליכקײטען, װי ער װערט אָנגערופען, האָט מיט פאָלשטענדיגער זשעניאַליטעט פאַרהערליכט און פאַראײביגט די שטיפערישע עראָטיק פון יענער צײט. אָבער נאָכדעם װי מיר האָבען געהערט צערלינע'ס דועט, באַטראַכט אַ בילד פון װאַטאָ, אָדער געזעהן אַ שטיק פון מאַריװאָ, װען מיר קערען זיך אום צו אונזער צימער און עפענען אױף „די נײע העלאָיז" װעלען מיר דערפיהלען אַן אַנדער אַטמאָספערע.
פאַר רוסאָ איז אַזאַ מאַניעריזם און גאַלאַנטקײט לעכערליך. אַזױ װי אין אַלעס ציהט ער פאָר דעם נאַטור-צושטאַנד, אַזױ אױך אין דער עראָטיק, און ליבע אין איר נאַטור-צושטאַנד איז פאַר אים אַן אונװידערשטעהליכע, גװאַלטזאַמע לײדענשאַפט. װי װײט אָבגערוקט מיר זײנען דאָ פון יענע צאַרטע זעלען-שטימונגען און ציר-, ליכע זשעסטען פון מאַריװאָ, פון יענע סצענען אין װעלכע דער קניענדער ליבהאָבער פאַרגעסט ניט אין סאַמע קניען די פאָלקאָמענע פּאָזע בשעת ער דריקט צו זײנע ליפּען דעם שפּיץ פון דער געליבטער'ס הענדשקע ! רוסאָ'ס העלד סעין-פּרע, מיט זײן גאַנצער ריטערליכער און מאָראַלישער האַלטונג, איז דאָך אַן אמת'ע עלעקטריזיר-מאַשינע אָנגעלאָדען מיט לײדענשאַפט, גװאַלטזאַם, זעלבסטפאַרגעסען, און יענער ערשטער קוש אין דעם קלאַרענסװעלדעל רופט אַרױס אַן אמת'ען טרײסעל, אַן ערדציטערניש, אַ פלאַם פײער װי פון אַ בליץ, און װען זשולי בױגט זיך אַרונטער צו סעין-פּרע און קושט אים און עס הױבט איר אָן שװינדלען אין

קאָפּ און זי פאַלט אין אָהנמאַכט איז עס ניט אַ קאָקעטערײ װי אין דער צײט פון די פּאַרוקען, נאָר אַ רעזולטאַט פון דער איבערװעלטיגענדער מאַכט פון דער לײדענשאַפט איבער דעם יונגען געזונדען נאַטור-קינד.
דער צװײטער נײער שטריך בײ רוסאָ איז דאָס, װאָס סעיןפּרע און זשולי זײנען ניט פון גלײכען שטאַנד. זי איז די טאָכטער פון אַן אָנגעזעהענעם מאַן, ער — אַן אָרימער הױזלערער, אַ פּלעבײער. װי אין „װערטהער'ס לײדען" איז דאָ מיט דעם ליבעסגעפיהל געפּאָרט דער װילען פון דעם דעמאָקראַטישען פּלעבײער זיך דורכצושלאָגען אַ װעג אין לעבען. מען זעהט װיפיעל רעכט און אומרעכט נאַפּאָלעאָן האָט געהאַט װען ער האָט בײ זײן באַגעגעניש מיט געטהע אים געמאַכט דעם פאָרװוּרף אַז ער האָט אין „װערטהער" קאָמבינירט די ליבעס-געשיכטע מיט'ן פּראָסטאַק און זיך דערמיט אַרױסגעשטױסען פון דער אַריסטאָקראַטישער געזעלשאַפט. מען פיהלט דעם זיכערען בליק פון דעם טאַקטיקער אין דיזען פאָרװוּרף, אָבער פון דאָס אױבענגעבראַכטע קען מען דערקענען אין װאָס פאַר אַ נאָהנטער פאַרבינדונג די ליבע איז גלײך בײם אָנפאַנג פון איר אױפטרעטען אין דער ליטעראַטור געשטאַנען מיט דעם דעמאָקראַטישען עלעמענט. מיט אײן װאָרט, דאָס געפיהל אַלײן איז דעמאָקראַטיש, די אַריסטאָקראַטישע ליבע אַנטװיקעלט זיך גלײך אין גאַלאַנטקײט.
דער דריטער באַדײטונגספולער שטריך אין דיזען בוך איז דאָס, װאָס פּונקט װי די ליבע טרעט אױף אַנשטאַט דער גאַלאַנטקײט און דער קלאַסען-אונטערשײד פאַרנעהמט דעם פּלאַץ פון דער אַריסטאָקראַטישער קאַסטען-גלײכהײט, אַזױ טרעט אױך אױף דאָס מאָראַלישע געפיהל, — די פאַרהײליגונג פון דער הײראַט אױס מאָראַלישער איבערצײגונג — אַנשטאַט יענער עהרע, װעמעס אײנציגע אורזאַכע איז געװען אַן אַריסטאָקראַטישער שטאָלץ, אַ געװיסע זעלבסטאַכטונג, װעלכע האָט אין דער אַריסטאָקראַטישער ליטעראַטור געשפּילט די ראָלע פון דער טוגענד, װען עס איז אין אמת'ן קײן טוגענד ניט געװען דערין צו געפינען. דאָס דאָזיגע װאָרט איז ביז איצט ניט געװען אין קורס. אָבער עס איז געװאָרען אַ לאָזונג פאַר רוסאָ און זײן שולע, אַ לגז-

זוגג װאָס שטעהט גאָרניט אין געגענזאַץ מיט דעם אַנדערען רוף „נאַטור", װאָרום די טוגענד איז פאַר רוסאָ אַ נאַטור-צושטאַנד. מען האָט געזאָגט אַז אין פראַנקרײך איז די פאַמיליען-אױסגעלאַסענקײט אונטער לואי דעם הבּטען געװען אַ צײטפאַרטרײב, אונטער לואי דעם פֿבּטען א מנהג, און אונטער דער רעגענטשאַפט אַ פליכט. רוסאָ אַלזאָ איז אַרױסגעטראָטען געגען דעם גײסט פון זײן צײט װען ער האָט אָנגעשריבען אַ בוך אין װעלכען די הײראַט װערט פאַרהערליכט. געװיס איז ער נאָך אױך אַזױ אָנגעשטעקט מיט דעם גײסט פון זײן צײט אַז די העלדין פון דעם בוך פאַלט ; װײטער אָבער האָט דאָס בוך יענע ענליכקײט מיט „װער טהער", װאָס אױך דאָ פאַרלירט דער אמת'ער ליבהאָבער די געליבטע און די העלדין פאַרבינדט זיך מיט אַן „אַלבערט", װעלכער איז פּונקט אַזױ אונטאַדעלהאַפט װי אונאינטערעסאַנט. עס איז באַלערענד צו זעהן אַ טיפּ װי װאָלמאַר אומגאאַפען פון אײן ליטעראַטור אין אַן אַנדערער ניט פאַרלירענדיק דערבײ זײן שטעמפּעל. נאָכדעם װי ער האָט געשפּילט די ראָלע פון אַלבערט אין „װערטהער" שװימט ער אַרױף אין דער דענישער ליטעראַטור אַלס עדואַרד אין דעם „טאַגעבוך פון אַ פאַרפירער" (קירקעגאַַרד). דער מאָראַלישער עלעמענט װעלכער װערט בײ רוסאָ אױפגעהױבען און פאַרהערליכט אַלס די טוגענד איז דער זעלבער װאָס טרעט אױף שפּעטער בײ שאַטאָבריאַן אונטער דעם אײנפלוס פון דער רעליגיעזער רעאַקציע אַלס דער נדר.
און דאַן נאָך אַ שטריך, דער לעצטער : דער לאָזונג „נאַטור" דאַרף פאַרשטאַנען װערען גאַנץ בוכשטעבליך. צום ערשטען מאָל טרעט אַרױס אױפ'ן קאָנטינענט דאָס עכטע נאַטור-געפיהל אין דעם ראָמאַן און לאָזט די ליבהאָבערײ פאַר סאַלאָנען און גערטנער. װאָס פאַר אַ װײטקײט פון דער סצענערײ בײ מאַריװאָ און װאַטאָ !
אין װעלכע אומגעבונגען שטעלט די פּאָעזיע און די מאַלערײ פון דער צײט פון לואי דעם סבּטען אירע פּערזאָנען ? דאָס נאָך װאָס מען האָט געשטרעבט אונטער לואי דעם פּבּטען אין דער אַרכיטעקטור איז געװען דאָס אימפּאָנירענדע. מען האָט געאָפּפערט יעדע לײכטקײט און באַקװעמליכקײט צו דעם קאַלטען פּאָמפּ

און דער שטײפער עטיקעטע. װער עס האָט געזעהען דאָס שלאָפצימער פון לואי דעם פּבּטען אין װערסאַיל װעט צוגעבען אַז אים איז זעלטען אױסגעקומען צו זעהען אַ מער אונערטרעגליכען געלעגער. יעצט װערען די אונבאַװױנבאַרע און מאַיעסטעטישע זאַלען אָבגעטײלט פון די „קלײנע שטיבער" (י'פּמ05ן8— 5מזןזסע") אָבער דעמאָלט האָט זײ יעדער װעלטליכער מענש באַזעסען, און אין זײ האָט זיך דער אױבערפלעכליכער געשפּרעך און דער אױסגעלאַסענער לײכטזין גוט געפיהלט. דאַריבער פאַרשװינדען אין דער אַרכיטעקטור די גרױסע, אײנפאַכע פאַרהעלטניסען, די רײנע און קלאָרע מאַסען-װירקונגען. דאָס האַרטע און שװערע פון דעם שטײן װערט פאַרלײקענט, די שטרענגקײט פון דער ליניע געבראָכען, אַלעס װערט רונד און אױפגעבלאָזען, אַלע ליניען װעדען משופּע'דיג און שטאָלץ. דיזער סטיל האָט דערגרײכט זײן העכסטען פּונקט אין דער אַרכיטעקטור װי אין דער סקולפּטור. איבעראַל שטױסט מען זיך אָן אױף אונענדליך װידערהאָלטע קופּידסטאַטוען און גראַציען, פּונקט װי אין די פערזען פון װאָלטעיר'ס .ייִ-מעמשטע 8מ15מסע" אין די גערטנער אומאַרמט דער באָקפוסיגער פּאַן שלאַנקע, װײסע נימפען בײ קינסטליכע װאַסערפאַלען. אין דער מאַלערײ אַנטשטעהען יענע לאַנד-בילדער, צו װעלכע רובענס' ליבעסגאָרטען האָט געדינט אַלס פאָרבילד, אָבער װעלכע, אנשטאט זײן ברײטער לעבענס-לוסטיגקײט און שװערע פיגורען, װײזען אױפגעבלאָזענע און פײנע געשטאַלטען אין קאָקעטע קלײדער, און אנשטאָט רובענס' שטאַרקען סענסואַליזם — אַן עראָטישעס שפּיל, אַ ליבלען און פליסטערען, אױף אַ הינטערגרונד פון שאָטענדיגע גאַנגען מיט שטילע באַהעלטענישען, מיט לײכטזיניגע סטאַטוען און פרישע גראָז-טעפּיכען.
אונטער לואי דעם פּבּטען איז די גאַנצע קלײדונג געװעזען שטײף. מען האָט געטראָגען גרױסע אָבשלאָגען און קראַגענס, אַפילו די פּאָלעס פון ראָק און װעסט זײנען געװען שטײף, די האַלז-קראַגען און מאַנזשעטען שטאַרק, אַזױ אַז קײן אײנציגער פאַלט זאָל זיך גיט קענען פאַרענדערען. די אונבאַקװעמע „אַלאַנזשעפּאַריקען" האָבען געמאַכט נױטיג די ערנסטע, אָנגעצױגענע האַלטונג. אונטער דער רעגענטשאַפט איז אַלעס געצילט געװען אױף


לײכטקײט און אונגעצװוּנגענקײט. דאָס שטײפע פוטער איז פאַרשװוּנדען, אױפ'ן אָרט פון די אַלאַנזשע-פּאַריקען איז געקומען די געפּודרעטע האָר, שטײף פריזירט, אַזױ אַז קײן שום האַסטיגע באַװעגונג זאָל עס ניט קענען ברענגען אין אונאָרדנונג. איבעראַל, אין דער קלײדונג און אין דער באַנעהמונג, האָט מען זיך איבערגעגעבען צו אַ געװיסער נאַכלעסיגקײט. מען פלעגט פאַרװײלען אין בודואַרען. אַזױ װי עס איז אײנגעפירט געװאָרען טײ און קאָפע פון דעם אָריענט אַזױ איז אױך אײנגעפירט געװאָרען די אָריענטאַלישע סאָפע, װעלכע האָט דעם אינגערען ערעביאָן געגעבען דעם טיטעל פאַר זײן באַקאַנטעסטער ערצעהלונג. דער װײכער לענשטול האָט פאַרדדענגט דעם הױכען, אונבאַקװעמען אַרעמשטול מיט דעם רוקען גלײך װי אַ שנור. די אױסשטאַטונג פון די צימערען באַשטעהט פון שװערע זײדענע גאַרדינען, װעלכע מאַכען דאָס ליכט גלוסטיג-מאַטער, פון גרױסע שפּיגלען אין גאָלדענע ראַמען, פון רײך פאַרצירטע פּערפּענדיקעל-זײגערס, פון צופיעל געצײכענטע מאַלערײען און געדרעהטע, שפּירטל-פערמיגע מעבעל. דאָס גאַנצע צימער הױכט מיט אַ גלוסטיגען פּאַרפום.
פון דאַנען װאַרפען מיר אַ בליק אױף דער סצענערי אין דער „נײער העלאָיז."
רוסאָ'ס סטאַטוע שטעהט הײנט צו טאָג אױף אַ קלײנינקען אינזעל אין זשענעװער אָזיערע, װעלכער שפּאַרט זיך אָן מיט זײן זידליכען שפּיץ אין זשענעװאַ. דיזע געגענד איז אײנע פון די שעהנסטע אין דער װעלט. װען מען געהט עטװאָס אױף דער אַנדערער זײט פון דעם אינזעל איבער אַ בריק זעהט מען דײטליך דעם רהאָן ברױזענד און שױמענד אַרױסשלאָגען פון דער אָזיערע. אײניגע שריט װײטער און מען זעהט זײן װײסען שטראָם זיך צוזאַמענטרעפען מיט דעם גרױען שנײ-װאַסער פון דער אַרװע. בײדע טײכען פליסען זײט בײ זײט, יעדער אױפהיטענדיק זײן פאַרב. װײט אַװעק זעהט מען דעם שנײ-װײסען שפּיץ פון מאָנטבלאַנק אַרױסשטעקען צװישען צװײ מעכטיגע אַלפּען-רוקענס. געגען אָװענד װערען דיזע בערגדרוקענס טונקעל און עס שימערט איבער זײ דער שנײ פון מאָנטבלאַנק װי בלײכע ראָזען. עס זעהט אױס

אַזױ װי די נאַטור װאָלט דאָ פאַראײניגט אַלע אירע קאָנטראַסטען. אַפילו אין דער מילדסטער צײט פון יאָר שפּירט מען אַן אײזיגע קעלט װען מען קומט אונטער צו די ברױזענדע װײסגרױע בערג-שטראָמען. אױף דעמזעלבען שפּאַצירגאַנג שפּירט מען, אין אַ באַשיצטען אָרט, דעם הײסען זומער, און אײניגע טריט װײטער — דעם רױהען הערבסט מיט שנײדענדע װינדען. מען קען זיך גאָר קײן פאָרשטעלונג ניט מאַכען פון דער קאַלטער, קרעפטיגער פרישקײט אױף דיזען אָרט. בלױז די זון און דאָס העלע פינקלען פון די שטערען אין דער נאַכט דערמאָנען אין דעם זיד. זײ זעהען ניט אױס װי ליכטיגע פּינטלעך אין הימעל, נאָר עס דוכט זיך װי זײ װאָלטען געהאָנגען אין דער לופט. און די לופט אַלײן מאַכט פיהלען אַזױ װי מען װאָלט אײנגעאָטעמט עפּיס אַ שװערען, שטאַרקען געגענשטאַנד.
פאָרען מיר איצטער אױפ'ן אָזיערע אַרױף נאָך װעװע. הינטער דער שטאָדט — די אַלפּענ-בערג באַדעקט מיט זידליך-פרישע בױמער און װײנגערטנער. אױף דער זײט פון דעם אָזיערע — די טונקעל-בלױע ריזיגע פעלן-װענד, װעלכע פאַרשטעלען דעם אױסזיכט אױף די ברעגען פון דער אָזיערע, ערנסט, שרעקעדיק, בשעת די זון שפּילט אַרונטער מיט ליכט און שאָטען אױף די בערגקאַנטען. קײן אָזיערע איז ניט אַזױ בלױ װי דער זשענעװער. װען מען פאָרט איבער אים אין אַ שעהנעם זומער-טאָג זעהט ער אױס װי בלױער אַטלאַס דורכגעשפּרענקעלט מיט גאָלד. דאָס דאָזיגע לאַנד איז אַ פעען-לאַנד, אַ לאַנד פון טרױמען, װוּ מעכטיגע בערג װאַרפען זײערע שװאַרץ-בלױע שאָטענט אין אַ הימעל-בלױען װאַסער, באַשטראַלט פון דעם פינקלענדען גלאַנץ פון אַ זון, װעלכע פילט אָן די לופט מיט אירע פאַרבען. פאָרען מיר דאַן װײטער אױפ'ן אָזיערע ביז מאָנטרע. דאָס פעלזען-נעסט שילאָן, יענער קערקער, אין װעלכען די באַרבאַרישע גרױזאַמקײט פון דעם מיטעלאַלטער האָט אַלע אירע מאַרטער-שמערצען געזאַמעלט, ליגט דרױסען אין דעם װאַסער. דיזער עדות פון װילדע, גװאַלטיגע, פורכטבאַרע לײדענשאַפטען ליגט אין אַ נאַטור װעלכע מען קען אָנרופען אַ פאַרצױבערטע. דאָ איז דער אָזיערע אָפען, דער אָנבליק װעניגער אײגענאַרטיג, דאָס קלימאַט זידלענדישער, װי בײ

װעװע. מען זעהט אַזױ װי אַ געהײמניספולעס בלױעס ליכט, אין װעלכען דער הימעל, די אַלפּען און דער אָזיערע זײנען צוזאַמענגעשמאָלצען. נאָך אַ פּאָר שריט װײטער נאָך קלאַרענס און מיר טרעטען אַרײן אין יענעם קאַשטאַנען-װעלדעל װעלכער הײסט ביז אױף הײנטיגען טאָג .מן!ען מם זסטיסאַ ער ליגט הױך אױבען אױף אַ באַרג ; פון דאַנען זעהען מיר מאָנטרע ליגען געשיצט און פאַרשטעקט אין דער בוכטע. װאַרפען מיר אַ בליק אַרום אונז און מיר װעלען באַגרײפען פאַרװאָס פון דיזען פּלאַץ אַרױס האָט זיך פאַרשפּרײט דאָס נאַטור-געפיהל איבער אײראָפּאַ. דען דאָ שטעהען מיר אין רוסאָ'ס געבורטסלאַנד און אַױפ'ן הינטער גרונד פון זײן „נײע העלאָיז". זיאָס איז געװען די סצענערי װעלכע האָט פאַרדרענגט די סצענערי פון דער צײט פון דער רעגענטשאַפט.
װען מיר נעהמען דאָס אַלץ אין באַטראַכט דאַן װעלען מיר לײכט באַגרײפען די פאַרהעלטניש פון שאַטאָבריאַנ'ס ערשטער דיכטונג צו רוסאָ'ס באריהמטעסטען ראָמאַן. פריהער פון אַלץ האָט שאַטאָבריאַן גע'ירש'עט פון רוסאָ די ליבע צו דער נאַטור. די שטאַרק קאָלאָרירטע שילדערונגען פון דער נאָרד-אַמעריקאַנישער נאַטור האָבען אַלס פאָרלױפער די שילדערונגען פון דער שװײצאַרישער נאַטור. אָבער דער אונטערשײד צװישען רוסאָ'ס און שאַטאָבריאַנ'ס לאַנדשאַפטען איז דער, װאָס די לעצטע זײנען אַ סך סוביעקטיװער, גאַנץ אַנדערש אָבהענגיג אָן דער געמיטסשטימונג פון דעם העלד און דער העלדין. אױב עס שטורמט אין זײערע הערצער, שטורמט עס אױך אין דרױסען. די פּערזענליכקײט, דער אײנצעלנער מענש פאַרשמעלצט זיך דאָ נאַנץ אַנדערש מיט דער אַרומיגער נאַטור װי אין דער ליטעראַטור פון דעם אַבּטען יאָרהונדערט און פילט זי אָן מיט זײן לײדענשאַפט און זײן שטימונג. װאָס אָנבעלאַנגט דעם העלד און דער העלדין, זײנען זײ, אַלס װילדע, נאָך פיעל מער דערװײטערט פון גאַלאַנטקײט און נאָך פיעל מער נאַטור-מענשען װי די פאַרליבטע בײ רוסאָ. און אױב דאָ און דאָרט קומען פאָר אױסדרוקען, װעלכען זײנען אונמעגליך פאַר אַן אינדיאַנער, האָבען דערפאַר אַ סך פון די עראָטישע אױסדריקען עפּיס פון װילדער פּאָעזיע אין זיך, װעלכֿע איז אין אַבּטען

יאָרהונדערט אין פראַנקרײך אינגאַנצען אונבאַקאַנט געװען. מיר לעזען, צ. ב. דעם ליבעס-געזאַנג פון דעם קריגער, װאָס הױבט זיך אָן מיט די װערטער : „איך װעל זיך אײלען אזױ שטאַרק, אַז אײדער דער טאָג װעט באַרירען די בערג װעל איך קומען צו מײן װײסער טױב צװישען די אײכען אין װאַלד. איך האָב אַרומגעבונדען אַ האַלזבאַנד קאַרעלען אַרום איר האַלז : די דרײ רױטע קאַרעלען רײדען פון מײן ליבע, די דרײ װיאָלעטע — פון מײן מורא, די דרײ בלױע — פון מײן האָפנונג" א. ז. װ.
דער אונטערשײד אין שטאַנד צװישען די געליבטע בײ רוסאָ װאָס האָט אַזױ גוט געשטימט מיט יענער רעװאָלוציאָנערער צײט, האָט זײן פּאַראַלעל אין „אַטאַלאַ" אין דעם אונטערשײד פון רעליגיאָן, װעלכער באַקומט אין דעם נײעם יאָרהונדערט, בײ דער רעאַקציאָן געגען װאָלטעיר, אַ נײע באַדײטונג. און דערמיט ערקלערט זיך אױך, װי שױן אָנגעדײט, דער פאַקט װאָס דאָ שפּילט אַ קאַטױלישער נדר דיזעלבע ראָלע װאָס בײ רוסאָ דאָס רײן זיטליכע געבאָט. דאָ איז פאַראַן אַ פאָרשריט אין קאָלאָריט, אין דער אַנטװיקלונג פון דער פּערזענליכקײט, אין דער פאַרשטענדניש פאַר דעם גײסט און די ראַסענ-אײגענטימליכקײט פון אַ פאָלק װאָס איז פרעמד צו דער ציװיליזאַציאָן ; דאַגעגען אָבער האָבען מיר דאָ אַן אַבזיכטליכען ריקשריט אין דעם, װאָס די מאָראַל װערט דאָ פאַרביטען אױף דער קאַטױלישער קלױסטער-רעליגיעזיטעט און אַן אוננאַטירליכען אַסקעטעציזם. די לײדענשאַפט װערט, אַזױ צו זאָגען, געשאַרפט אױפ'ן מזבח פון דעם קאַטױליציזמוס, און זײענדיג אוננאַטירליך אונטערדריקט, רופט זי אַרױס יענע אוננאַטירליכע װילדקײט און גלוט, װעלכע ברענגט אַטאַלאַ — די זאַנפטע, פרומע אַטאַלאַ, דיזע ליבליכע, יונגע קריסטליכע אינדיאַנער-מײדעל, װעלכע האַלט אַזױ לאַנג אין צאַם די מעכטיגע לײדענשאַפטען פון איר שטירמישען, הײדנישען ליבהאָבער — צו שטאַרבען מיט דעם װוּנש, אַז גאָט און װעלט זאָלען פאַרניכטעט װערען אױב זי װעט נאָר דאַן קענען אױף אײביג בלײבען געפּרעסט אױף דער ברוסט פון איר געליבטען.
