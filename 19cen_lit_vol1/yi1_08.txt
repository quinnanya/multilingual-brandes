קאָנסטאַן.
דער ליטעראַטור-היסטאָריקער װעלכער געהט איבער פון אײן װאַריאַציע פון אַ טיפּ פון אַ באַשטימטער צײט צו אַ צװײטער, איז אין אַ געװיסען זין גלײך צום נאַטור-פאָרשער װעלכער פאַרפאָלגט די ענדערונגען פון אײנער און דערזעלבער גרונד-פאָרם, צ. ב. די האַנד, די פוס, די לאַפּע, דאָס פליגעל און די פליס-פעדערען, דורך דעם גאַנצען טיער-רײך. די נעכסטע װאַריאַציע פון דעם גרונד טיפּוס, אױף װעלכען איך װיל אױפמערקזאַם מאַכען איז „אַדאָלף", פון בענדזשאַמין קאָנסטאַן (זמ8ז5מס: ) דער העלד פון דעם אײנציגען פּאָעטישען װערק פון דיזען באַריהמטען פּאָליטישען שרײבער. אַדאָלף איז װעניגער גלענצענד װי רענעי, װעניגער זעלבסט-פאַרניכטענד װי אָבערמאַן, אָבער ער שטלעט מיט זיך פאָר דעם זעלבען אונענטשלאָסענעם דור. אױך ער איז אַ שפּראָצונג פון דער װערטהער-פאַמיליע, אָבער ער איז אַ קינד פון דער עפּאָכע פון ענטױשונג, אַזױ װי רענעי.
„אַדאָלף" איז ערשינען ערשט נאָך דעם פאַלען פון דער אימפּעריע, אָבער ער איז שױן געשריבען געװען, אָדער צום מינדסטען פאַרטראַכט געװאָרען אין די ערשטע יאָרען פון דעם יאָרהונדערט. ער שטעהט אין שארפסטען געגענזאץ צום הערשענדען גײסט אין פראַנקרײך, אַזױ װי די אַלע ביכער װאָס געהען אין דער געפיהלטריכטונג אין די שפּורען פון רוסאָ. װאָס אין פּאַריז הערשט איז די שפּאָרען און דער שװערד, אין דער ליטעראַטור — דער קלאַסישער אָרען-סטיל און די עקזאַקטע װיסענשאַפטליכקײט. דאָ פאַר-

קערט, עהען מיר געפיהלען און באַטראַכטונגען װעגען געפיהלסלעבען.
בענדזשאַמין קאָנסטאַן דע רעבעק איז געבאָרען געװאָרען אין יאָר 1767 אין לאָזאַן בײ פּראָטעסטאַנטישע עלטערען. זײן געבורט האָט געקאָסט דער מוטער דאָס לעבען ; זײן פאָטער איז געװען אַ קאַלטער און װעלטליכער מענש, פון דעמזעלבען מין װאָס דער פאָטער אין „אַדאָלף". ער איז פון קינדװײז אָן געװען גאַנץ אונגעװײנליך באַגאַבט. אױב אין „אַדאָלף" פאַרשטעהען מיר ניט גאַנץ גוט די אונגעװײנליכע אַנציהונגס-קראַפט װאָס דער העלד איבט אױס, דאַן קומט עס דערפון װאָס קאָנסטאַן, װעלכער האָט דאָס בוך פאַרפאַסט אױפ'ן גרונד פון אײגענע עראינערונגען, איז פון אַ געװיסער שעמעװדיגקײט אָבגעהאַלטען געװאָרען פון אַרױסצוברענגען צו שטאַרק די אָנציהענדע אײנגענשאַפטען פון זײן העלד. אָבער אַדאָלף איז אין אַזאַ הױכען גראַד קאָנסטאַן אַלײן, אז מען באַגרײפט אײגענטליך ערשט רעכט די אַנטשטעהונג פון דיזען טיפּ װען מען שטודירט די יוגענד-געשיכטע פון דעם פאַרפאַסער. עס איז מיט אַדאָלף װי מיט רענעי, צו דער פאַרשטענדניש פון װעלכען, שאַטאָבריאַנ'ס שילדערונגען פון זיך אַלײן גיבען אונז דעם שליסעל.
קאָנסטאַן איז באַזעסען חן און שעהנקײט, אַ פריה-אַנטװיקעלטע, שלאַגענדע זעלבסט-איראָניע, װי אױך אַ שטירמיש-פּולסירענדע עמפּפינדליכקײט פאר אײנדריקען, אַן עמפּפינדליכקײט װעלכע איז נאָך מערקװירדיגער, דערפאַר װײל זי איז בײ איהם געװען פאַראײניגט מיט אַן אָנפאַנג פון איבערזעטיגונג. אַ בענקשאַפט נאָך שטאַרקע געמיטס-באַװעגונגען האָט זיך בײ אים פאַראײניגט מיט דער פעהיגקײט זיך צו שטעלען אױסערהאַלב זײ. נאָך אַלס אינגעל האָט ער אַנטװיקעלט די פעהיגקײט זיך צו שפּאַלמען אין טײלען, זיך צו פאַרדאָפּלען און צו שפּאָטען איבער זיך אַלײן. ער האָט געקענט אױסרופען : „איך אַמוזיר זיך איבער די אַלע פאַרלעגענהײטען אין װעלכע איך געפין זיך, אַזױ װי זײ װאָלטען געװען אַן אַנדערענ'ס", און װען ער פלעגט זײן אױפגעבראַכט פלעגען זײנע ליבלינגסרפראַזען זײן : איך בין אין כעס,

איך פאַרליר דעם פאַרשטאַנד פאַר כעס, אָבער אין גרונד איז מיר די גאַנצע זאַך העכסט גלײכגילטיג."
עס איז קײן מיה ניט געשפּאָרט געװאָרען צו געבען דיזען גײסטרײכען און אױפגעװעקטען אינגעל אַן ערציהוננ לױט זײנע גײגוננען און פעהיגקײטען. ער איז צוערשט געשיקט געװאָרען אין דער עדינבורגער אוניװערזיטעט, װוּ ער האָט אָנגעקניפּט פרײנדשאַפטס-באַציהונגען מיט אַ קרײז יונגע אָנגעזעהענע ענגלענדער און סקאָטלענדער, אַלע פון װעלכע זײנען שפּעטער געװאָרען באַריהמטע אָדער באַװוּסטע מענער. פון דאָרט איז ער אַריבער אין דער שטילער און פרידליכער אוניװערזיטעט פון ער לאַנגען, װוּ ער האָט געלעגט דעם פונדאַמענט פאַר זײנע קענטנישען אין דײטשע אָנגעלעגענהײטען און דײטשער ליטעראַטור און װוּ ער האָט פאַרפאָלקאָמט זײן קלאַסישע בילדונג. די שטאַטליכע אָנגעלעגענהײטען פון די אַלטע גריכישע רעפּובליקען האָבען אים דאָ, װי אין עדינבורג, האָך מער אינטערעסירט װי זײער פּאָעזיע.
די בעסטע קװעלע פאַר אַ באַקאַנטשאַפט מיט דעם גאַנג פון זײן אנטװיקלונג און זײנע שטימונגען אין דער ערשטער יוגענד געפינט זיך אין זײנע בריעף צו מאַדאַם דע שאַרריער, אַ פרײזיניגע, פײן באַגאַבטע שװײצאַרישע שריפטשטעלערין פון האָלענדישער געבורט, אָבער פאָלשטענדיק פראַנצױזיפיצירט, װעלכע איז איבער פערציג יאָר אַלט געװען װען דער צװאַנציג-יאָריגער קאָנסטאַן איז אַרײנגעטראָטען מיט איר אין אַ פאַרהעלטניש.
אין איר הױז, בײם זעלבען טיש אױף װעלכען זי האָט געשריבען, האָט ער אָנגעפאַנגען זײן גרױס װערק איבער רעליגיאָן, װעלכעס האָט געדאַרפט װידער אײנפירען אין פראַנקרײך דעם רעליגיעזען גײסט. כמעט זײן גאַנץ לעבען לאַנג האָט ער זיך באַשעפטיגט מיט דיזען װערק, װעלכעס ער האָט, נאָכדעם װי זײנע אַנשױאונגען האָבען זיך געביטען און אָנגענומען אַ באַשטימטערע פאָרם, אונאױפהערליך באַַרבײט. דרײסיג יאָר שפּעטער האָט ער עס געענדיגט אין דער קאַרגער צײט װאָס די רעדנער-בינע אין פּאַרלאַמענט און די שפּיל-הײזער פון פּאַריז האָבען אים איבערגעלאָזט פאַר אַנדערע ארבײטען. אָבער אָנגעהױבען געװאָרען איז

דאָס װערק בײ מאַדאַם שאַרריער. און סימבאָליש און כאַראַקטעריסטיש איז, װאָס דעם ערשטען מײל האָט ער אָנגעשריבען אױף דער לינקער זײט פון אַ פּעשיל קאָרטען, און אַזױ שנעל װי ער פלעגט פאַרשרײבען אַ קאָרט, פלעגט ער זי אַװעקשאַרען צו זײן דאַטגעבערין.
אין זײנע בריף צו דיזער געטרײער און איבערגעבענער פרײנדין שפּרעכט זיך דער יונגער קאָנסטאַן אױס מיט פאָלשטענדיגער אָפענקײט און מען קען דאָ זיך באַקאָנען מיט זײן געפיהלס-און געדאַנקען-לעבען אין זײער ערשטער פאָרמע און מיט זײער ערשטען שטעמפּעל. דיזער שטעמפּעל איז דער שטעמפּעל פון אַכצענטען יאָרהונדערט, נאָר אָהן דער באַגײסטערונג פאַר געװיסע אידעען, און מיט אַ רעכטער ביסעל צוגעקומענעם סקעפּטיציזם. ער שרײבט :
„איך פיהל מער װי אימער די נישטיגקײט פון אַלע זאַ-
כען, װי אַלץ זאָגט זיך צו און קײן זאַך גיט זיך ניט, איך פיהל
װי פיעל העכער אונזערע קרעפטען שטעהען איבער אונזערע
מעגליכקײטען, און װי אונגליקליך דיזער דיסאָנאַנס מוז אונז
מאַכען. איז עס מענליך אַז גאָט, דער באַשעפער פון אונז
אַלײן און אונזערע אומשטענדען, איז געשטאָרבען אײדער ער
האָט זײן װערק געענדינט, אַזױ אַז די װעלט איז אײגענטליך אַן
ממטאאק פּעעפ ( ער האָט געהאַט די שעהנסטע און
גרעסטע װעלט-פּראָיעקטען און די גרעסטע מיטעל זײ אױסצו-
פירען. ער האָט שױן מערערע פון דיזע מיטעל געזעצט אין באַ-
װעגונג, פּונקט װי מען מאַכט אַ געשטעל צו בױען, און אין מי-
מען פון דיזער אַרבײט איז ער געשטאָרבען. יעצט געהט אָן
די אַרבײט פון בױען, אָבער פאַר אַ צװעק װאָס עקזיסטירט
מער ניט, און מיר פיהלען זיך צו עטװאָס באַשטימט, אָבער מיר
קענען זיך דערפון קײן שום באַגריף ניט מאַכען. מיר זײנען
װי זײגער, װעמען עס פעהלט די ציפערבלאַט אָדער דער װײזער,
און װעמעס רעדער, װעלכע זײנען ניט באַרױבט פון פאַרשטאַנד,
דרעהען זיך ביז זײ װערען אָבגענוצט, ניט װיסענדיק צו-װאָס
אָבער אימער זאָגענדיק : „איך דרעה זיך, פאָלגליך האָב איך
אַ צװעק. אַדיע, ליבער און גײסטרײכער ראָד, װאָס האָסט דאָס

אומגליק צו שטעהן אַזױ הױך איבערן זײגער-מעכאַניזם, פון װעלכען דו ביסט אַ טײל און װעלכען דו ברענגסט נאָר צורודערונג. ניט צו לױבען זיך אַלײן — דאָס איז אױך מײן שיקזאַל."
אױף אַן אַנדער אָרט זאָגט ער :
„אָה, װי אײדעל און ברײטהערציג די פירשטען זײנען : זײ האָבען װידער געגעבען אַן אַמנעסטיע, פון װעלכער קײנער איז ניט אױסגעשלאָסען אױסער די װאָס האָבען רעבעלירט געגען זײ. דאָס דערמאָנט מיר אַ קאַפּיטעל תּהלים, װעלכער פאַרהערליכט די מעשים פון אידישען גאָט. ער האָט געטױט דעם און דעם, דען זײן גנאָד דױערט אײביג ; ער האָט דערטרונקען פּרעה און זײן גאַנצען חיל, דען זײן גנאָד דױערט אײביג ; ער האָט אַלע בכורים פון מצרים דערשלאָגען, דען זײן גנאָד דױערט אײביג, א. ז. װ., א. ז. װ.
„איר װײזט מיר נישט אױס צו זײן דעמאָקראַטיש. איך גלױב, װי איר, אַז אױפ'ן גרונד פון דער נשמה פון די רעװאָלוציאָנען לױערט פאַלשקײט און משוגעת. אָבער איך װיל בעסער די פאַלשקײט און משוגעת, װעלכע רײסט אַרונטער פעסטונגען און שאַפט אָב טיטלען און אַנדערע אַזעלכע דומהײטען, און װעלכע שטעלט אַלע רעליגיעזע טרױמערײען אױף אַ גלײכען פוס, אײדער יענע פאַלשקײט און משוגעת, װעלכע װיל אױפהאַלטען און פאַרהײליגען יענע עלענדע פאַרזעהעניש : די באַרבאַרישע דומהײט פון די אידען ארױפגעפלאַנצט אױף דער באַרבאַרישער אונװיסענהײט פון די װאַנדאַלען."
„װאָס מער מען דענקט דערפון אַלע מער הערט מען אױף צו פאַרשטעהן דעם ק סמסאַ ועפ („און צו װעלכע נוצען") אין דיזער דומהײט, װאָס רופט זיך װעלט. איך פאַרשטעה ניט, ניט דעם צװעק, ניט דעם אַרכיטעקט, ניט דעם מאַלער, ניט די פיגורען אין דיזען צױבער-לאַמטערן, פון װעלכען איך האָב די עהרע צו זײן אַ טײל. װעל איך עס בעסער פאַרשטעהן װען איך װעל פאַרשװינדען פון דיזען ענגען און פינסטערן קוגעל, אױף װעלכען איך װײס ניט װעלכע אונזיכטבאַע מאַכט האָט זיך דעם שפּאַס פאַרגונען מיך, מיט אָדער געגען מײן װי-

לען, צו לאָזען טאַנצען ? דאָס װײס איך ניט. אָבער איך האָב מורא אַז מיט דיזער געהײמניס איז דאָסזעלבע װאָס מיט דער געהײמניס פון די פרײמױערער : עס האָט אַ װערט בלױז אין די אױגען פון דעם ניט-אַרײנגענומענעם."
װען מען לײענט דיזע אױסצוגען װוּנדערט מען זיך ניט װאָס דאָס בוך „װעגען רעליגיאָן", װעלכעס איז אָנגעהױבען געװאָרען בײם װענדפּונקט פון דעם יאָרהונדערט און װעלכעס האָט געדאַרפט פון דעם פּראָטעסטאַנטישען שטאַנדפּונקט דערגרײכען דעמזלעבען צװעק װאָס שאַטאָבריאַן פון דעם קאַטױלישען, נעמליך, װידער אײנצופירען אין פראַנקרײך דעם רעליגיעזען גײסט, האָט לכתחילה געהאַט אַ גאַנץ אַנדער שטעמפּעל װי עס האָט שפּעטער געטראָגען. דער ערשטער טײל, געשריבען אין גײסט פון אַבּטען יאָרהונדערט, װען ער װאָלט געװען אָבגעדרוקט װערען, װאָלט באַצײכענט אין קאָנסטאַנ'ס לעבען גענױ דיזעלבע אנטװיקלונגס-שטופע, װאָס דאָס בוך איבער די רעװאָלוציאָנען אין דעם לעבען פון שאַטאָבריאַן. אָבער אין יענער פאַרענדיגטער געשטאַלט אין װעלכער דאָס בוך האָט ענדליך פאַרנומען זײן פּלאַץ אין דער פראַנצױזישער ליטעראַטור, צײכענט עס זיך אױס מיט אַ רוהיגען, לײדענשאַפטסלאָזען סטיל, מיט אַ בליק פרײ פון פאָראורטײלען, און מיט אַ געלערזאַמקײט װאָס איז אונגעװײנליך פאַר יענער צײט. נאָר דערפאַר לײדט דאָס װערק פון אַ פאָלשטענדיגען מאַנגעל אין װאַרימקײט און פון אַן איבערראַשענדער געשפּאָלטענקײט אין זײנע פּרינציפּען.
זײן גרונד-געדאַנק איז פאָלגענדער : אַלע פריהעריגע אױפפאַסונגען װעגען דעם װעזען פון רעליגיאן זײנען ניט געװען פאָלקאָם. אײן שולע פון שרײבער, װעלכע באַטראַכט די רעליגיאָן אַלס אונצוגענגליך פאַר'ן מענשען דורכ'ן װעג פון פאַרשטאַנד, נאָר האַלט אַז זי איז מיטגעטײלט געװאָרען אײן מאָל פאַר אַלע מאָל דורך דער געטליכער אַנטפּלעקונג, זוכט נאָר צוריקצופירען די רעליגיאָן צו איר ערשטער פאָרם. אַן אַנדער שולע, װעלכע איז אױפגעבראַכט, און מיט רעכט, געגען די איבעל װאָס אונטאָלעראַנץ און פאַנאַטיזם ברענגען מיט זיך, זעהט אין דער רעליגיאָן בלױז אַ פאַרפירונג, און שטרעבט צו באַגרינדען די מאָראַל

אױף רײן ערדישע יסודות. אַ דריטע שולע גלױבט אַז ס'איז מעגליד צו געפינען אַ מיטעלװעג, דורך אָננעהמען אַן אזױ-גערופענע נאַטירליכע אָדער פאַרנינפטיגע רעליגיאָן, װעלכע זאָל באַשטעהן נאָר פון די רײנסטע דאָגמען און אײנפאַכסטע גרונד-באַגריפען. נאָר אױך די שולע, אַזױ װי די צװײ אַנדערע, האָט געגלױבט, אַז דער מענש קען דערגרײכען דעם אַבסאָלוטען אמת, און אַז עס איז, פאָלגליך, פאַראַן נאָר אײנער און אונפאַרענדערליכער אמת ; װער עס האָט געגלױבט װעניגער, האָט דיזע שולע געשטעמפּעלט אַלס אַטעאיסטיש ; װער עס האָט געגלױבט מער האָט זי געשטעמפּעלט אַלס אָרטאָדאָקס און אַבערגלױביגער. קאָנסטאַן, להיפּך צו דיזע דרײ שולען, באַטראַכט רעליגיאָן אַלס אַ װאַקסענדע זאַך, און ער געהט אַרױס פון דעם שטאַנדפּונקט, אַז דאָס רעליגיעזע געפיהל איז אײנגעװאָרצעלט אין דער מענשליכער נשמה און נאָר זײנע פאָרמען זײנען פאַרשײדען און זײנען פעהיג צו אַלץ גרעסערער און גרעסערער פאָלקאָמענהײט. מען מערקט, אַז ער האָט געלעזען לעסינג'ס „ערציהונג דעס מענשענגעשלעכטעס"; נאָר נאָך נעהנטער װי מיט לעסינג פיהלט ער זיך פאַרװאַנדט מיט זײנע צײטגענאָסען קרױצער און גאָררעס. ער פאַרשטעהט ניט אָדער נעהמט ניט דורך לעסינג'ס פײנע און דאָך אַזױ טיפע איראָניע. דאַגעגען, די ראָמאַנטיש פּראָטעסטאַנטישע שטרעבונגען אױפצולעבען די רעליגיאָן פאַנגען זײן געדאַנק מיט דער גאַנצער מאַכט פון דער לעבעדיגער צײט און ער נעהמט זיך פון זײ אַלץ װאָס ער קען געברױכען אַלס ליבעראַלער פראַנצײזישער פּאָליטיקער און באַקערטער װאָלטעריאַנער. ערי װיל אַבסאָלוט ניט װיסען פון דער אונטאָלעראַנץ און פאָרפאָלגונגס-לײדענשאַפט, װעלכע ברעכען אַזױ גװאַלטזאַם אַרױס בײ לאַמעננעי (אין זײן אָבהאַנדלונג איבער „גלײכגילטיגקײט אין פראַגען פון רעליגיאָן"); ער װיל ניט הערען פון אַ װעלטליכער פּאַפּסט-מאַכט, און פון קײן שום פאַראײניגונג פון גײסטליכער און װעלטליכער אױטאָריטעט (װי דע-מאַיסטרע אָדער שאַטאָבריאַן), נאָר אים דוכט, אַז אין דעם „רעליגיעזען געפיהל" האָט ער געפונען אַ מין גײסטיג-פּסינאָלאָגישען גרונד-עלעמענט, װאָס לאָזט זיך ניט מער פאַנאַנדערלעזען, ער מײנט, װאָס איז אונפאַרענדערליך און אוניװערזאַל,

ד. ה. פאַרשפּרײט איבער דער גאַנצער ערד און דערהױבען איבער אַלע פאַרענדערונגען פון צײט — אַן אַנשױאונג װאָס איז שװער צו ברענגען אין אײנקלאַנג מיט די טיפערע שטודיען אין דער פּסיכאָלאָגיע — און אױף דיזען געפיהל בױט ער זײן גאַנצע קאָנסערװאַטיװע סיסטעם.
די קיצעלדיגע פראַגען געהט ער, װי װײט ס'איז אים מעגליך, פאַרבײ. ער װיל, צום בײשפּיעל, ניט פאַרענטפערען די פראַנע צי די מענשהײט האָט אָנגעפאַנגען מיט אַ װילדען אָדער פאָלקאָמענעם גן-עדן צושטאַנד, און ער ערקלערט אױסדריקליך, אַז אױב ער האָט אָנגעהױבען זײן װערק מיט דער שילדערונג פון דעם נידריגסטען פעטישיזם איז עס נאָר פון אָרדנונג װעגען, און ער װיל דאַדורך ניט לײקענען אַז דיזע אונפאָלקאָמענע מדרנה קען זײן דער רעזולטאַט פון דעם מענשענ'ס „פאַלען." פאַרקערט, אַזאַ השערה קומט אים פאָר גאַנץ װאַרשײנליך. װעניגער ביכער זײנען שנעלער פאַרעלטערט געװאָרען װי דיעזע שריפט, װעלכע באַזיצט איצט נאָר אַ היסטאָרישען אינטערעס דורך דער ניט-זיכערקײט און האַלבקײט װאָס איז טיפּיש פאַר איר צײט.
אין די ערשטע יאָרען פון דער פראַנצײזישער רעװאָלוציע איז קאָנסטאַן אָנגעשטעלט געװאָרען אַלס קאַמער-יונקער פון דער דעגירענדער הערצאָגין אין בראָנשװײג. דאָ פלעגט ער הערען רײען פון דער רעװאָלוציאָן מיט יענעם געמיש פון שרעק און אָבשײ, װעלכער װערט אױסגעדריקט, צום בײשפּיעל, אין געטהע'ס אונגעלונגענער דראמע „דער בירגער-גענעראַל"; דאָך איז אים ניט שװער געװען אױסצואַרבײטען זיך אַ זעלבסטשטענדיגע מײנוננ, פרײ פון פאָראורטײלען, װעגען דער באַדײטונג פון דער דעװאָלר ציאָן. אובריגענס זעהט עס אױס .אַז זײן צײט דאָ, אַזױ װי שפּעטער, איז געװען שטאַרק פאַרנומען מיט ליבעס-פאַרהעלטנישען, װעלכע פלעגען זיך שנעל בײטען. ער האָט געקראָגען פון די דאַמען דעם נאָמען „ל'אינקאָנסטאַן" (דער אונבאַשטענדיגער) און ער אַלײן האָט אין שפּאַס אָנגענומען אַלס זײן מאָטאָ „סאָלאַ אינקאָנסטאַנטאַ קאָנסטאַנס (באַשטענדיק איז בלױז די אונבאַשטענדיגקײט). ער האָט חתונה געהאַט — מער װי אַלץ פון לאַנגװײלע — טאַקע דאָרט, אין בראָנשװײג, און האָט זיך גלײך נאָכ'ן

האָניג-מאָנאַט געשײדט מיט זײן װײב. באַלד נאָכדעם האָט ער זיך פאַרליבט אין אַ דאַמע, װעלכע איז געװען געשײדט פון איר מאַן און ער האָט זיך שפּעטער צוליעב איר אומגעקערט קײן בראָנשװײג. איר מײדעלשער נאָמען איז געװען שאַרלאָטע פאָן האַרדענבערג און אַ סך יאָרען שפּעטער איז זי געװאָרען קאָנסטאַנ'ס צװײטע װײב. אין בריף פון דער צײט צו פרױ פאָן שאַרריער צײגט ער זיך אַרױס פּונקט אַזױ לעבענס-מיד און צװעקלאָז װי שאַרפזיניג און גײסטרײך. ער מאַכט זיך לוסטיג איבער זײן דומער און קלײנליכער אומגעבונג, איבער זיך זעלבסט, אַ צײט לאַנג אַפילו איבער דעם געפיהל פאַר זײן געליבטער דאַמע, ביז אין אײן שעהנעם טאָג טײלט ער מיט, אַז ער װיל אױפהערען זײנע שפּאָטערײען איבער דעם, װײל ער האַלט אַזאַ מין שפּאָטערײ פאַר ניט אַרטיג. אַן אָנהאַלטס-פּונקט, אַ צענטער פון לעבען האָט ער נאָך ביז דיזער צײט ניט געפונען.
אָבער צו ענדע פון יאָר 1794 איז אין קאָנסטאַנ'ס לעבען געקומען אַן אַנטשײדענדע װענדונג. ער האָט זיך באַקאַנט מיט מאַדאַם דע סטאַל און עס האָט זיך אַרױסגעשטעלט אַז קײן אײנער פון די בײדע גײסטער איז ניט געװען אימשטאַנד אַרױסצוברענגען זײן העכסטעס אָהן דער באַפרוכטונג פון דעם אַנדערען. בענזשאַמין קאָנסטאַן איז דאַן זיבען-און-צװאַנציג יאָר אַלט געװען, פרױ פאָן סטאַל אַכט-און-צװאַנציג. ער איז געװען נאָר װאָס אָנגעקומען קײן פּאַריז, װוּהין זײן אַמביציע האָט אים שױן לאַנג נערופען אָבער װעלכעס ער האָט איצט געזעהן צום ערשטען מאָל און װוּ ער איז באַלד ארײנגעפירט געװאָרען אין די העכסטע קרײזען, בּײ מאַדאַם מאַליען, מאַדאַם באָהאַרנע און מאַדאַם סטאַל. ער האָט שנעל געצױגען אױף זיך אױפמערקזאַמקײט סײ מיט זײן פּערזענליכער שעהנקײט, סײ מיט זײנע גרױסע פעהיגקײטען. מיט דער פרישער פאַרב פון זײן הױט און זײנע לאַנגע בלאָנדע האָר האָט ער אױסגעזעהן װי אַ יונגער נאָרדלענדער. אָבער אין פאַר שטאַנד איז ער געװען עכט פראַנצײזיש און אין זײן בילדונג — קאָסמאָפּאָליטיש. אױף דער באַגאַבטעסטער פרױ אין יענער צײט אין פראַנקרײך האָט ער געמאַכט אַן אײנדרוק, װאָס איז קײנמאָל גיט פאַרװישט געװאָרען, אַפילו דעמאָלט װען די לעבענס-באַדינ-

נוננען האָבען זײ דערװײטערט פון אײנאַנדער, און באַלד איז עסמער מער קײן געהײמניס ניט געװען אַז מאַדאַם דע סטאַל'ס באַװוּנדערונג האָט זיך פאַרװאַנדעלט אין אַ לײדענשאַפטליכער ליבע. זי האָט אַרײנגעפלאָסען אין דעם יונגען צוקונפטיגען שטאַטסמאַן איר גלױבען אין פּאָליטישער פרײהײט, איר באַגײסטערונג פאַר די רעכט פון דעם אינדיװידואום און פאַר אַ קאָנסטיטוציאָן װאָס זאָל די דאָזיגע רעכט פאַרזיכערען, און דורך אַ פלאַמענדיגען הױך פון איר פײערדיגער נשמה איז ער באַזעלט געװאָרען פון איר אונטערנעהמונגס-גײסט און איר גלױבען אין דער מאַכט פון װאָרט און טאַט, אין דער מעגליכקײט צו להכעיס אַלע פאַטאַלישע טעאָריען אָנצוגרײפען די װירקליכקײט און זי אומגעשטאַלטען. װאָס אָנבאַלאַנגט מאַדאַם דע סטאַל, האָט איר די באַציהונג צו קאָנסטאַן געגעבען דאָס, װאָס האָט זי געבראַכט אין קאַמפּף מיט דער געזעלשאַפט, און האָט זי באַרײכערט מיט יענעם סכום פון לײדענשאַפטליכע געפיהלען און רעװאָלוציאָנערע געדאַנקען, װעלכע בילדען דעם קערן אין אירע דיכטערישע שעפּפונגען.
אין הױז פון מאַדאַם דע סטאַל האָט קאָנסטאַן זיך באַקענט מיט אַ גאַנצער אַרמײ אױסלענדישע דיפּלאָמאַטען, אונצופרידענע זשורנאַליסטען און אינטריגירענדע פרױען װעלכע האָבען אים אין ערשטען אױגענבליק באַײנפלוס געגען דעם קאָנװענט. באַלד אָבער האָט ער זיך אױסגעבילדעט זײן אײגענע איבערצײגונג װעגען דעם, האָט אַלײן אָבגערופען זײנע ערשטע צײטונגס-אַרטיקלען און, נאָך מער ראַדיקאַל װי זײן פרײנדין, האָט זיך אָנגעשלאָסען אָן דער פּאַרטײ פון די „פּאַטריאָטען", גענען די זאָגענאַנטע „נעמעסיגטע", בײ װעלכע, לױט זײן מײנונג, עס איז קײן געמעסיגטקײט ניט געװען. דאָס יאָר 1795 האָט ער פאַרבראַכט, אױף דער אײנלאַדונג פון מאַדאַם דע סטאַל, אין איר שלאָס אין קאָפּפּע אין דער שװײץ ן מיט אַ יאָר שפּעטער האָט זי זיך געשײדט פון איר מאַן.
װען אין 1799 האָט באָנאַפּאַרט אַלס ערשטער קאָנסול גענעבען פראַנקרײך אַ קאָנסטיטוציע, אין װעלכער אַ שװאַכער שײן פון פרײהײט האָט געדאַרפט פאַרדעקען די אַלײנהערשאַפט, האָט ער באַשטימט קאָנסטאַן, װעלכער האָט פריהער געהערט צו זײנע

װאַרימסטע באַװוּנדערער, אַלס מיטגליד פון טריבונאַט. אין דעם דאָזיגען אַמט האָט קאָנסטאַן מיט עטליכע געצעהלטע געזינונגסגענאָסען געפירט יענעם עהרענהאַפטען קאַמפּף געגען באָנאַפּאַרט'ס אַבסאָלוטיסטישע פּלענער, װעלכער האָט געצױגען די אױגען פון גאַנץ אײראָפּאַ אױף אים און דערװעקט די שטאַרקסטע ביטערקײט בײם ערשטען קאָנסול. אין 1802 האָט דיזער געזאָגט װעגען קאָנסטאַן און זײנע פרײנד דאָס באַריהמטע װאָרט װעגען די פינף אָדער זעקס מעטאַפיזיקער אין דעם טריבונאַט, װעלכע האָבען פאַרדינט אַרײנגעװאָרפען צו װערען אין װאַסער, און קורץ נאָכדעם האָט ער דאָך אַן אונטערטעניגער מאַיאָדיטעטס-אָבשטימונג זײ דערװײטערט פון טריבונאַט. װען מאַדאַם דע סטאַל האָט אין דער זעלבער צײט אָנגעהױבען איר קאַמפּף געגען באָנאַפּאַרט'ס שטרעבונג צו אַלײנהערשאַפט, און איר פאָטער, דער באַריהמטער נעקער האָט אָנגעהױבען שטאַרק װאָרנען געגען זײן פּאָליטיק, האָט ער זי אױסגעװיזען פון פראַנקרײך. װען קאָנסטאַן איז געגאַנגען מיט איר נאָך קאָפּפּע האָט ער אים אױך פאַרבאָטען זיך צוריקצוקערען אין פראַנקרײך.
אין מאַי 1802 איז מאַדאַם דע סטאַל געװאָרען אן אלמנה. צר זאַמען מיט קאָנסטאַן האָט זי אין די יאָרען 1808 און 1804 באַרײזט דײטשלאַנד און עס שײנט אַז זי האָט אין איר טרױמערישער ליבע געהאָפט אַז קאָנסטאַן װעט מיט איר הײראַטען. ער האָט אָבער װי עס שײנט אירע געפיהלען ניט געטײלט, אױס מיטלײד און שװאַכקײט האָט ער זי גענאַרט און האָט פאַרבאָרגען פון איר אַז ער איז געשטאַנען אין באַשטענדיגען בריף-װעקסעל מיט שאַרלאָטע פאָן האַרדענבערג. אונטער אַן אױסרײד מסתמא האָט ער זי פאַרלאָזען און איז אַלײן אַװעק נאָך װײמאַר, װוּ ער האָט אין —18 איבערזעצט שילער'ס „װאַלענשטײן" אין פראנצױזיש. עס איז געװען ניט קאָנסטאַן, נאָר א. װ. שלעגעל, װעלכער האָט אַלס הױזלערער פון אירע קינדער, באַגלײט מאַדאַם דע סטאַל אױף יענער רײזע קײן איטאַליען, אין 1805, װעלכע איז באַריהמט געװאָרען דורך איר װערק „קאָריננאַ." אין זומער פון 1808 האָט קאָנסטאַן אין געהײם חתונה געהאַט מיט זײן שאַרלאָטע, נאָר מאַדאַם דע סטאַל האָט אַפילו ניט געטראַכט פון אױפגעבען אים,

אַזױ אַז עם איז געקומען צו שטאַרקע סצענען װען זי האָט אײנמאָל אומגעריכט באַגעגענט דאָס נײ-פאַרהײראַטע פּאָר אין דער אומגעגענד פון זשענעװאַ. זי האָט איר אײפערזוכט אױסגעדריקט מיט אַזױ פיעל שטורם, אַז שאַרלאָטע האָט אײנמאָל, אין פאַרצװײפלונג, געמאכט, גליקליכערװײז אַן אונגעלונגענעם פאַרזוך זיך צו פאַרגיפטען.
יעצט זײנען געקומען אײניגע יאָר װאָס קאָנסטאַן האָט פאַרבראַכט אין שטילער צוריקגעצױגענקײט אין געטינגען, פאַרנעהמענדיק זיך מיט אױספאָרשונגען פאַר זײן װערק איבער דער אַנטשטעהונג און אַנטװיקלונג פון רעליגיאָן. דאַן האָבען נאַפּאָלעאָנ'ס מפּלות אים ו-ידער צוזאַמענגעבראַכט מיט מאַדאַם דע סטאַל אין דעם פּאָליטישען געדאַנקען-שטרײט, און דורך אירע פאַרבינדונגען אין דעם רוסישען, פּרײסישען און שװעדישען הױף האָט ער געקראָגען אַ שטימע אין דער פּראָצעדורע געגען דעם באַזיגטען דעספּאָט. ער איז געקומען קײן פּאַריז אין בערנאַדאָטע'ס קאָמפּאַניע, און אָבװאָל ער איז געשטאַנען פאר דער צוריק-אױסריכטונג פון דעם קעניגטום, האָט ער דאָך געאַרבײט מיט אַלע קרעפטען צו דעטען װאָס איז נאָר מעגליך געװען פון די קאָנסטיטוציאָנעלע פרײהײטען. ער האָט געדרוקט מײסטערהאַפטע בראָשורען איבער פּרעס-פרײהײט, פאַראַנטװאָרטליכקײט פון מיניסטאָרען א. ז. װ. און איז אױסגעקליבען געװאָרען אַלס פאָלקס-פאַרטרעטער. עס איז באַװוּסט, װי גלײך נאָכדעם האָט זײן בלינדע פאַרליבטקײט אין מאַדאַם רעקאַמיע אים געצװוּנגען אַרױסצוטרעטען מיט אַזאַ שאַרפקײט געגען נאַפּאָלעאָנ'ען נאָך זײן צוריקקער פון עלבאַ, אַז זײן באַשטימונג אין די הונדערט טעג אַלס מיטגליד פון קײזערליכען דאַט און די שטיצע װאָס ער האָט געגעבען דעם לעצטען פאַרזוך פון דעם אימפּעראַטאָר צו געבען פראַנקרײך אַ נאָכאַמונג פון אַ קאָנסטיטוציע, האָבען אױפגעװעקט אין דעם פאָלק אַ חשד פון פאַרראַט. דאָך דאַרף מען קאָנסטאַן אַלס פּאָליטיקער ניט פאַראורטײלען אױפ'ן גרונד פון דעם דאָזיגען או גליקליכען עפּיזאָד. אונטער דער הערשאַפט פון די בורבאָנען, און אַפילו אין די ערשטע יאָרען פון דער יוני-מאָנאַרכיע, איז ער נעװען, װי בּאַװוּסט, דער פאר'עקשג'טער פירער פון דער פרײ-

זיניגער פּאַרלאַמענטאַרישער אָפּאָזיציע. ער האָט זיך קײנמאָל ניט אױסגעצײכענט מיט כאַראַקטער-רײנקײט, אָבער ער האָט געהאַק נאָבעלע אימפּולסען. װען ער האָט אין 1830 דערהאַלטען אַ בריעף פון אײנעם פון זײנע פרײנד, אין װעלכען עס איז געשטאַנען : „דאָ געהט אָן אַ שרעקליכע שפּיל, אונזערע קעפּ זײנען אין געפאַר, קומט און ברענגט אױך אײערן", האָט ער קײן אױגענבליק ניט געצעגערט, נגזר איז געקומען און האָט זיך מוטיג געשטעלט אױף דער זײט פּון דער פּאַרטײ פון דער יולי-רעװאָלוצ"אָן. און אײניגע מאָנאַטען אַרום, װען ער איז שױן געװען פירער פון דער אָפּאָזיציע, האָט ער אָנגענומען 000,1 פראַנק פון לואי פיליפּ, אום צו דעקען זײנע קאָרטען חובות. קאָנסטאַן איז געװע)' אַ גרױסער דיאַלעקטיקער ; קײן װאַרהײט, פלעגט ער זאָגען, איז פאָלקאָמען סײדען זי נעהמט אין זיך אַרײן איר היפּך. עס האָט אים געגליקט אײניגע װארהײטען װירקליך צו פאַרפאָליקאָמען . ער האָט קײנמאָל ניט פאַרלאָרען דעם שטעמפּעל, װאָס זײן דור, אין װעלכען זײן פריהע יוגענד איז אױסגעפאַלען, האָט אױף אים אַרױפגעדריקט. דיזעלבע דאָפּעלקײט, װאָס האָט זיך געפונען בײ דיזער גאַנצער גענעראַציאָן, נאָר װאָס בײ אַנדערע איז זי געװען בלױז אַן אײגענשאַפט, האָט זײן כאַראַקטער צוגעגעבען אַן אײגענאַרטיגען גרונדשטריך, װאָס האָט איבעראַל אַרײנגעטראָגען אַ צעשפּאָלטענקײט.
דאָס באַרײטענדסטע יוגענרװערק פון דיזען מענשען פאַר דינט באַטראַכט צו װערען. אין „אַדאָלף" געפינען מיר פאָלגענדען געדאַנק אַנטװיקעלט :
„װאָס מיך איבעראשט, איז ניט װאָס דער מענש דאַרף
אַ רעליגיאָן ; מיך װוּנדערט, פאַרקערט, װאָס ער פיהלט זיך
אַמאָל אַזױ שטאַרק און אַזױ געשיצט געגען אומגליק, אַז ער
װאַגט זיך אָבצוזאָנען פון אירגענד וועלכער רעלי-
ניאָן ; מיר דוכט אַז אין זײן שװאַכקײט האָט ער געדאַרפט זײן
גענײגט צו רופען די הילף פון אַלע רעליגיאָנען. װאָרום איז
דען פאַראַן אין דער געדיכטער פינסטערניש אײן ליכט-שטראַל
וגלכען מיר קענען צוריקשטױסען ? איז אין מיטען פון דעם

װאַסער-שטראָם, װאָס טראָגט אונז מיט, פאַראַן אײן צװײג װאָס מיר זאָלען װאַגען צו צעגערען אָנצוכאַפּען ? "
מען פיהלט אַז דער פאַרפאַסער איז דאָ שטאַרקער איבערצײגט אַז דער שטראָם איז פאַראַן אײדער דער צװײג. רי פאָרמע אין װעלכער די רעליגיאָן װערט דאָ רעקאָמענדירט איז אַזאַ, אונטער װעלכער מען זעהט אַרױסשײנען די רעליגיאָנסלאָזיגקײט ,און הינטער איר אַן אָבגרונד פון מעלאַנכאָליע.
די ערקלערונג ליגט אױבען אױף. אין יענער צײט האָט זיך געטראָגען אין דער לופט אַ רעאַקציע געגען װאָלטעיר'ן, אַ רעאַקציע װאָס איז נאָך אָנגעפאַנגען געװאָרען פון רוסאָ — אַן אָבשלאַג פון דעם אײביג פאַרשטיקטען, קײנמאָל ניט געפרעגטען, אימער איגנאָרירטען געפיהל. עס האָט זיך געשפּירט אין די מוחות אַ האַלב-באַװוּסטזיניגע שטרעבונג אײנצושטעשן צוריק דעם גלײכגעװיכט צװישען די פאָדערונגען און רי מענליר קײטען פון דער מענשליכער נשמה, װאָס איז צעשטערט געװאָרען דורך דער אַבסאָלוטער אַלײנהערשאַפט פון דעם קריטישען פאַרשטאַנד. און די דאָזיגע האַלב-אונבאַװוּסטע טענדענץ שפּירט מען אַלס אינװעניגסטע טרײב-קראַפט אַפילו בײ אַזעלכע נאַטורען, װאָס זײנען לױט אַלע זײערע אײגענשאַפטען אײגענטליך ענליך געװען צו װאָלטעיר'ן, און װעלכע, װען זײ װאָלטען געװען געבאָרען װערען מיט דרײסיג יאָר פריהער, װאָלטען געװעזען זײנע אונבאַדינגטעסטע אָנהענגער און אַרבײטס-חברים. װאָרום װאָלטעיר איז ניט געװען בלױז קריטיש, נאָר, געצװוּנגען דורך די אונגינסטיגע באַדינגונגען פון דער צײט און דורך זײן אונבאַר הערשבאַרען װיץ, אױך אָנגרײפענד. ער האָט געװאָלט, באַנוצענדיג אַלע װאַפען, אַפילו פאַרגיפטעטע, פאַרניכטען די רײן אױסער ליכע, רײן ברוטאַלע אױטאָריטעט, װעלכע האָט צו יענער צײט נער שטערט דעם גײסטינען און מאַטעריעלען פאָרשריט, נײן, האָט אים אינגאַנצען אונמעגליך געמאַכט. איצט זײנען יענע אַלע אױטאָריטעטען געװען אומגעװאָרפען, און דער דור האָט געבענקט נאָך אַן אױטאָריטעט. עס זײנען פאַראַן אינערע אױטאָריטעטען. דאָס אמת'ע, דאָס רעכטע, ראָס גוטע זײנען אזעלכע אױטאָריטעטען. אָבער די באַגײסטערטע פאַרזוכען צו שאַפען און באַ-

פעסטינען אַזעלכע פרײע אינסטיטוציאָנען װאָס זאָלען די דאָזינע אידעאַלען פאַרװירקליכען, ניט באַרופענדיק זיך אױף אַ מאַכט װאָס איז דעם פאַרשטאַנד ניט קלאָר, האָבען זיך אױסגעלאָזט מיט די ברוטאַליטעטען פון אַנאַרכיע. עס איז דעריבער קײן װוּנדער ניט, װאָס ניט נאָר מאַנכע אײנצעלנע פון דער מאַסע האָבען אױ געשטרעקט די האַנד טאַפּענדיק נאָך אַ פּלאַנק צװישען די רואר נען פון דעם אַמאָל אַזױ קרעפטיגען פּאָליטישען און רעליגיעזען בנין, נאָר אױך די מערסטע פון די גײסטרײכסטע זײנען אױפגעטראָטען אַלס פאָרקעמפּפער פאַר אױטאָריטעטען, טײלװײז גײסטליכע, טײלװײז װעלטליכע, װעלכע זײ אַלײן האָבען אונטערשטיצט בלױז אױס פּרינציפּ, אָבער מיט האַלבען אָדער גאָר אָהן שום גלױבש און מיט אײביג װאַקעלדיגען צוטרױ.
װאַקעלדיק איז געװען דער צוטרױ צוליב דעם אײנפאַכען גרונד, װאָס פאַר זײ, די עכטע און פעהיגע זיהן פון דעם יונגען 91טען יאָרהונדערט, איז געװען אונמענליך מיט אױפריכטינען גלױבען זיך אָנצושפּאַרען אָן אַ שטאַם, װאָס זײערע פאָטערס האַר בען אונטערגעזעגט. פון דאַנען קומט עס װאָס שאַטאָבריאַן'ס גלױבען אין דער לעגיטימיטעט איז געװען פּונקט אַזױ װאַקעלדיק װי קאָנסטאַנ ס גלױבען אין דעליגיאָן אין אַלגעמײן. די מענשען האָבען זיך געפיהלט שלעכט צו מוט. דאָס אַלטע הױז איז געװען פאַרברענט. דאָס נײע האָט מען נאָך ניט אָנגעהױבען. דער פעלער איז געװען װאָס אַנשטאַט זיך צו נעהמען צו בױען נײ, איז מען געפלױגען אין די חורבות פון דעם אַלטען בנין, צונױפגעשאַרט דאָס שלעכטע האַלב פאַרברענטע מאַטעריאַל און זיך גענומען דאָס צוריק אױפצובױען. בײ דער דאָזיגער אַרבײט האָט מען זיך די גאַנצע צײט געפיהלט געלאָקט צו מאַכען עקספּערימענטען, װעלכע זײנען געלעגען אינגאַנצען אױסערהאַלב דעם פּלאַן. װאָרום אָט האָט מען זיך געכאַפּט צי גאַנץ נײעם מאַטעריאַל, װעלכען מען האָט צוגעמישט צום אַלטען כדי צוצוגעבען דעם בנין מער שטאַר קײט, און אָט האָט מען בדעה געהאַט די אונדאַנקבאַרע אַרבײט אינגאַנצען אױפצוגעבען, און אין פאַרצײװפלונג געגעבען די שאָקעלדימע װענד אַזאַ שטױס אַז די שטײנער זײנען זיך צופלױנען אין אַלע זײטען. קײנמאָל האָט אַ גרופּע פון קאָנסערװאַטיות

שריפטשטעלער ניט געפירט אַ מער לײדענשאַפטליכע פּאָלעמיק געגען דער געזעלשאַפט װי זײ האָבען זי איבערגענומען פון זײערע פאָטערס, װי די שריפטשטעלער פון דער עמיגראַנטען-ליטעראַטור. אָט אַזאַ סאָרט קאַמפּף, אַזאַ מין אָנקלאַגע געגען דער געזעלשאַפט איז אױך רי לעבענס-אַנשױאונג װאָס איז פאַרקערפּערט אין קאָנסטאַנ'ס ראָמאַן „אַדאָלף".
„אַדאָלף" איז אַ ליבעס-געשיכטע, װאָס מיט איר שילדערונג פון דער באַציהונג צװישען דער געזעלשאַפט און דעם אינדיװידואום, שטעלט זי מיט זיך פאָר דעם פאָלשטענדיגען היפּך פון „װערטהער". אין „װערטהער" שטעלען זיך אױסערליכע און דאַדורך אױך אינערליכע שטערונגען געגען דער פאַראײניגונג פון אַ פּאָר װאָס געהערען צוזאַמען. אין „אַדאָלף" צװינגען אױסערליכע און דאַדורך אױך אינערליכע סבות צװײ װעזענס, װעלכע זײנען פאַראײניגט, זיך פאַנאַנדערצוגעהן. „װערטהער" װײזט װי אַזױ די מאַכט פון דער געזעלשאַפט און פון די געזעלשאַפטליכע פליכטען שטערען אַ ליבעס-פאַראײניגונג. „אַדאָלף" שילדערט װי די מאַכט פון דער געזעלשאַפט און דער געזעלשאַפטליכער מײנונג לײזען אױף פּערעזענליכע פאַרפליכטונגען און צורײסען אַ ליבעספאַרהעלטניש װאָס האָט לאַנג עקזיסטירט. בײדע ביכער צוזאַמען גיבען אַ דאָפּעל-זײטיגעס בילד פון דער פּאַפּסטליכער מאַכט פון דער געזעלשאַפט צו קינדען און צו שײדען. אָבער בשעת „װערטהער" איז טיפּיש פאַר יענעם פאָר-רעװאָלוציאָנערען, קרעפטיגען און שטורמישען דור צו װעלכען ער געהער, איז „אַדאָלף" כאַראַקטעריסטיש פאַר דעם ערשטען פראַנצױזיעען דור פון דעם נײעם יאָרהונדערט.
„אַדאָלף" שילדערט ניט, װי פריהערע ליבעס-געשיבטען, די ליבע נאָר אין איר ערשטען ערװאַכען אין רעם מאָרגען-שײן פון אילוזיעס, נאָר ער גיט, אַזױ צו זאָגען, איהר גאַנצע ביאָגראַפיע, ער מאָלט איר װאַקסען, איר װעלקען, איר טױט, יע, ער פאָלגט זי נאָך אַפילו אױף יענער זײט קבר און צײגט אין װאָס פאַר אַ געפיהלען זי פאַרװאַנדעלט זיך.
אױף אַזאַ אופן איז „אַדאָלף", נאָך ער װי „רענעי", רי געשיכטע פון די אַנטױשונגען און זעלבסרנאַרערײ פון דעם אינדי-

װידואום. עס איז די סאַמע בלום פון לעבען װאָס װערט דאָ פון אירע בלעטער, אײנע נאָך דער אַנדערער, באַרױבט און אױפ'ן זאָרגפעלטיגסטען אופן אַנאַליזירט. אין דעם פּרט איז דאָס בוך דער שאַרפסטער קאָנטראַסט צו „װערטהער". אין פאַרגלײך מיט „אַדאָלף" זעהט „װערטהער" אױס אינגאַנצען נאַיװ. יענע בלום, װאָס איר דופט װערט פאַר װערטהער'ן אַ טױטליכער גיפט, פליקט אַדאָלף גלײכגילטיג פאַנאַנדער.
דאָס קאָסטום מוערט נאָך אַמאָל געביטען ; דער בלױער ראָק און די געלבע װעסט פאַרשװינדען און מאַכען פּלאַץ פאַר דער אומעטיגער, פאַרבלאָזער שװאַרצער קלײדונג מיט איר קאָליר פון טרױער.
אָבער דער פלאַם, װאָס דאָ פאַרלאָזט דעם מאַן, בלײבט בײ דער פרױ. „ „אַדאָלף" איז דער „װערטהער" פון די פרױען. די קראַנקהײט פון דעם יאָרהונדערט, די מעלאַנכאָליע, האָט דאָ אַ נײעם שריט געמאַכט. זי האָט זיך אױסגעברײט פון דעם מאַן אױף דער פרױ. אין „װערטהער" אין דער מאַן דעריעניגער, װאָס ליבט, פיהלט, װערט אױפגעבראַכט און פאַרצװײפעלט. אָבער זי, שאַרלאָטע, שטעהט געזונד, פעסט און אונבאַשעדיגט, פילײכט עטװאָס קאַלט און אונבאַדײטענד. יעצט איז די רײה צו איר געקומען, יעצט איז זי דיעניגע װאָס לײדט און פאַרצװײפעלט. דער זעלבער קאַמפּף װאָס װערטהער פירט געגען דער געזעלשאַפט אין נאָמען פון זײן ליבע, װערט דאָ אין „אַדאָלף" געקעמפּפט פון עלעאָנאָר. און דער רעזולטאַט איז פּונקט אַזױ טראַגיש.
מען קען אַלזאָ דיזען ראָמאַן אָהן איבערטרײבונג באַצײכענען אַלס דער ערשטער בײשפּיל פון אַ גאַנצער ליטעראַטור פון פּסיכאָלאָגישע שטודיען, װאָס איז גלײך נאָך אים געקומען. נײ איז דאָ אײגענטליך די אַרט װי עס װערט באַהאַנדעלט דער עלעמענט פון ליבע. װײט הינטער אונז ליגט איצט די צײט װען אַמאָר פלעגט, װי אין װאָלטעיר'ס דיכטונגען, פאָרגעשטעלט װערען װי אַ ליבענסװירדיק קינד, װאָס מיר אַלע קענען פון טאָר װאַלדסענ'ס באַרעליעפען. פאַר װאָלטעיר איז אַמאָר געװען דער גאָט פון פאַרגעניגען ; זײנע באַגלײטער זײנען געװען ,.אפ!8ע8פ !ע 5מן זאָ אעין (די געלעכטער, די פרײדען

און די פאַרגעניגענס). פאַר רוסאָ איז ער געװען רער גאָט פון ליבע. בײ געטהע װערט ער געשילדערט נאָך פיל װעניגער װי אַ גוטער טײפעל. װען מען לעזט געטהע פאַרשטעהט מען ערשט גוט װאָס שאָפּענהױער האָט געמײנט װען ער האָט געשרײבעז , אַז אַמאָר פאָלגט אױס איבעראַל זײן אײגענעם װילען, און רעכענט זיך גאָרניט מיט'ן אומגליק פון דעם אינדיװידואום. אין „פאַוסט", דאָס ערשטע געדיכט פון דער נײער צײט, איז אַמאָר פאַרװאַנדעלט פון אַ שטיפערישען קינד אין אַ גרױסען פאַרברעכער. פאַוסט און מאַרגאַרעטע ליבען זיך, דאָס הײסט : פאַוסט פאַרפירט מאַרגאַרעטע'ן און נאַכער פאַרלאָזט ער זי ; גרעטכענ'ס ליבעס-געשיכטע ברענגט איר מוטער, איר ברודער, איר קינד און זי אַלײן צום טױט. װאָרום זי, דאָס אונשולדיגע און ליבענסװירדיגע מײדעל, טױט איה מוטער דורך דעם שלאָף-טרונק װאָס זי גיט איר אײן, כדי פאַוסט זאָל זי קענען באַזוכען בײנאַכט ; פאַוסט און מעפיסטאָפעל צוזאַמען הרג'ענען איר ברודער װען ער װיל נקמה נעהמען פאַר דער עהרע פון זײן שװעסטער. אױס מורא פאַר דער חרפּה טױט גרעטכען איר נײגעבאָרען קינד, דאַן װערט זי אַרײנגעװאָרפען אין געפענגניס און הינגעריכטעט.
געטהע'ס ליבשאַפט צום אמת האָט אים געפירט צו געבען אַן אַנדער בילד פון אַמאָר װי דאָס יעניגע װאָס שטעלט אים פאָר אַלס אינגעל אין אַ רױזען-קראַנץ. און ניט נאָר אין אירע פאָלגען, נאָר אױך אין איר װעזען איז די ליבע בײ געטהע פאַטאַל. אין די „װאַהל פאַרװאַנדשאַפטען" האָט ער שטודירט די געהײמניספולע און אונבאַהערשבאַרע סימפּאַטיען און אנטיפּאַטיען, פון װעלכע עס װערט באַשטימט די געגענזײטיגע אַנציהונג פון זעלע צו זעלע, אַזױ װי די שטאָפען אין כעמיע. דאָס דאָזיגע בוך אַנטהאַלט אַ מין נאַטור-פילאָזאָפישע באַטראַכטונג פון דער ליבע ; געטהע װײזט איר אַנטשטעהונג, איר צױבערליכע גװאַלד אַלס דונקעלע נאַטור קראַפט, איר יסוד אין דער אונבאַװוּסטזיניגער טיפעניש פון אונזער נשמה.
געטהע האָט אַלזאָ געמאַכט די פּראָבע צו פאַרשטעהן די צוציהונג װאָס מיר רופען ליבע, אַלס ענליכעס צו דער צוציהוננטקראַפט װאָס מיר געפינען אױסערהאַלב דער מענשליכער װעלט ;

אָבער נאָך אײן שריט האָק געדאַרפט געמאַכט װערען. מען האָט די ליבע ביז איצט געזעהן נאָר אַלס גראַנדיעזע, גאַנצע אײנהײט ; דער נעכסטער שריט איז געװען, זי צו אַנאַליזירען. די דאָזיגע אױבּאַבע איז אױסגעפאַלען אױפ'ן חלק פון דעם גריבלענדען, אונרוהיגען, אין אַלע זײטען זוכענדען דור. װי פאַרשײדען מען האָט ניט ביז אַהער אױפגעפאַסט די ליבע, אירע אורזאַכען און אירע פאָלגען — אין אײנס זײנען אַלע אײניג געװען, אַז ליבע איז עטװאָס קאָנקרעטעס, ד. ה. עטװאָס װאָס איז באַקאַנט, אײנפאַך. ערשט יעצט האָט מען זי אָנגעהױבען צו באַטראַכטען אַלס עטװאָס צוזאַמענגעזעצטעס, און מען האָט גענומען מאַכען דעם פאַרזוך זי פאַרנאַנדערצונעהמען אױף אירע באַזונדערע עלעמענטען.
אין „אַדאָלף", און אין דער גאַנצער ליטעראַטור װאָס האָט זיך אין דיזען בוך אָנגעשלאָסען, װערט גענױ אױסגערעכענט װיפיל טײל, װיפיל גראַן פרײנדשאַפט, איבערגעבענהײט, גאוה, אַמביציע, באַװוּנדערונג, אַכטונג, לײדענשאַפטליכע צוציהונג, אילוזיע, אײנבילדונגל טױשונג, האַס, איבערדרוס, ענטוזיאַזמוס, פאַרשטענדיגע אױסרעכענונג עס איז אַל האַלטען, א. ז.. װ. בײ יעדען פון די באַטרעפענדע אין דעם מטזזפּקמספ בּמאזמ, װאָס זײ רופען ליבע. דורך אַזאַ אַנאַליז האָט זי פאַרלאָרען איר איבערנאַטירליכען כאַראַקטער און האָט אױפגעהערט פאַרגעטערט צו װערען. אַנשטאַט איר פּאָעזיע האָט מען דאָ געקראָגען אָיר פּסיכאָלאָגיע. עס איז דאָ געשעהן דאָס װאָס פּאַסירט װען מען קוקט דורך אַ טעלעסקאָפּ אױף אַ שטערן : זײנע שטראַלען פאַרשװינדען און מען זעהט נאָר דעם אַסטראָנאָמישען קערפּער ; אָבער װוּ פריהער האָט מען אין דער לבנה-ליכט געזעהן נאָ אַ העלען און געלנצענדען דיסק מיט אַן אײביג אונפאַרענדעליכער פלעכע, האָט מען איצט דערזעהן אַ גאַנצע רײהע בערג און טאָלען. אין דעם מאָמענט װען עס איז געקומען דער פאַרלאַנג דאָס געפיהל פון ליבע צו פאַרשטעהן, איז די אױפמערקזאַמקײט נאַטירליכערװײז געריכט געװאָרען פיעל װעניגער אײף איר ערשטען ערװאַכען, װאָס אַלע דיכטער פון דער װעלט פון די עלטסטע צײטען אָן האָבען אַזױ באַזונגען און פאַרהערליכט, װי אױף דאָס װאָס עס געשעהט שפּעטער, איר דױער, איר אױפהערען. אין די טראַגעדיעס, װאָס בײ

די פאַרשײדענע פעלקער זײנען זײ צו דער זעלבער צײט אױך די הימנען אױף דער ליבע, קומט דער טױט פון די ליבענדע שנעל נאָך דאָס ערשטע אױפבליהען פון דער ליבע. ראָמעאָ דערזעהט יוליאַ'ן, זײ פאַרגעטערען אײנס דאָס אַנדערע, און נאָכדעם װי זײ האָבען אײניגע טעג און נעכט פאַרבראַכט אוּי זיבעטען הימעל, ליגען זײ בײדע טױט. די פראַגע פון באַשטענדיגער טרײשאַפט אין דער ליבע טרעט נאָך גיט אַרױס אָפען. אין דער דענישער ליבעס-טראַגעדיע „אַקסעל און װאַלבאָרג" שײנט אַפילו אַז די רײד געהט דאָ פון קײן אַנדער זאַך נאָר פון טרײשאַפט. דאָס שטיק איז געבױט אױף דער לאַנגער פאַרלאָבונג פון די ליבענדע, און איז דאַדורך עכט נאַציאָנאַל. אָבער אָהלענשלעגער'ס „אַקסעל און װאַלבאָרג" באַהאַנדעלט די טרײשאַפט אין דער צײט פון צושײדונג, ניט די טרײשאַפט אין דעם צוזאַמענלעבען. די טרײשאַפט איז דאָ אַן אױסערע, דאָס קלעפּען פון דעם ליבענדען האַרצען אָן זײן געגענשטאַנד ; אָבער װעגען דאָס אינערע, װעגען דעם קלעפּען פון דעם האַרצען אָן דער ליבע, װערט גאָרניט פאַרהאַנדעלט. די ערשטע איז פאַר'ן האַרצען נאַטירליך, נײן, זאָגאַר נױטיג, אָבער די אַנדערע איז דאָס האַרץ ניט אימשטאַנד אױפצוהיטען דורך אַ באַשלוס ; זי װערט אָהן דעם װילען אױפגעהערט און אױפגעגעבען. אין „אַקסעל און װאַרבאָרג" װערט די טרײשאַפט פאַרהערליכט אַלס אַ טוגענד, ניט ערקלערט אַלס פּראָדוקט ; װאָרום די דראַמע איז אַ לירישע טראַגעדיע, ניט קײן פּסיכאָלאָגישע אונטערזוכונג.
און אָט דיזע פראַגע, די פראַגע װעגען די באַדינגונגען פון טרײשאַפט, װערט עס אין „אַדאָלף" באַהאַנדעלט, די פראַגע אונטער װעלכע באַדינגונגען איז די לײדענשאַפט דױערהאַפט און אונטער װעלכע ניט. און דאָ איז דער ענטפער פאָרמולירט װי אַן אנקלאַגע געגען דער געזעלשאַפט ; די געזעלשאַפט, װעלכע בילדעט די עפענטליכע מײנונג, און שטיצט די אומשטענדען װאָס זי אַלײן באַשאַפט, אַרבײט אָבער אין דערזעלבער צײט מיט די ערגסטע מיטעל צו צושטערען די באַדינגונגען פון דער טרײשאַפט אין יעדער פאַרבינדונג װאָס זי האָט ניט סאַנקציאָנירט, מעג אַפילו אזאַ פאַרבינדונג זײן פּונקט אַזױ אײדעל, פּונקט אַזױ אונעגאָאיס-

טיש, און געטראָגען פון פּונקט אַזעלכע ערהאַבענע נאַטורען, װי די װאָס די געזעלשאַפט באַהיט און באַשיצט אױף אַלערלײ אופנים. קאָנסטאַן האָט דיזען ענטפער געגעבען דורך אַ ראָמאַן, װאָס קען ניט זײן מער באַשײדען. ער האָט אינגאַנצען צװײ פּערזאָנען, מאַכט ניט דעם מינדסטען פאַרזוך אױף סצענערײ און האָט ניט קײן אײנציגען צופאַל אין דעם גאַנג פון דער האַנדלונג. אַלץ קומט פאָר לױט אינערליכע געזעצען, און דער לעזער באַָבאַכטעט דיזע געשיכטע פון צװײ זעלען ביז צו איר ענדע אױף דעמזעלבען אופן װי דער צושױער בײ אַ נאַטור-װיסענשאַפטליכען עקספּערימענט פאַרפאָלגט די איהרונג פון די שטאָפען װאָס זײנען אײנגעשלאָסען אין דער כלי און די רעזולטאַטען פון דיזער איהרונג. װער זײנען, נון, דיזע בײדע פּערזאָנען ?
צוערשט װער איז ער ? ער איז נאָך זעהר יונג, אין די ערשטע יוגענד-יאָרען ; נאָכדעם װי ער האָט געענדיגט אַ קלײנעם דײטשען אוניװערזיטעט האָט מען אים (װי דעם אױטאָר פון ראָמאַן אַלײן) אָנגעשטעלט אין אַ קלײנעם דײטשען הױף. ער האָט דורכגעלעבט אַ רײהע פון צערשטרײאונגען אָבער האָט אױך דורכגעמאַכט אַ קורס פון אָנגעשטרענגטער און ערנסטער גײסטיגער אַרבײט. די באַציהונג צו זײן פאָטער, אַ קאַלטער און איראָנישער מאַן װעלכער שטעלט מיט זיך פאָר די בילדונג פון אַכצענטען יאָרהונדערט, האָט אױפגעװעקט אין זײן נשמה די ליבשאַפט פון דער יוגענד צו שטאַרקע, לײדענשאַפטליכע אײנדריקען, װי אױך די נײגונג צו זוכען דאָס אױסערגעװײנליכע, דאָס איבערנאַטירליכע, דער צװאַנג, אין װעלכען זײן פאָטער האָט אים געהאַלטען, האָט אין אים געבאָרען אַן אונגעדולדיגע בענקשאַפט נאָך באַפרײאונג פון די דריקענדע בענדער, װי אױך אַ גרױסע מורא אַרױפצולעגען אױף זיך נײע קײטען.
אַזױ ענטװיקעלט, קומט ער אָן אין אַ הױף, װוּ אַלץ האָט געאַטעמט מיט אײנפאָרמיגקײט און שטרענגע רעגעלען פון עטיקעט. ער לײדט אונטער די אַלע פלאַכקײטען װאָס ער מוז אױסהערען, ער, װעלכער האָט פון זײן פריסטער יוגענד געהאַט אַ שרעקליכען אָבשײ צו אַלע דאָגמאַטישע פראַזען און פאָרמאַליטעטען :
„װען איך פלעג הערען װי די זעלבסט-צופרידענע מיטעל-

מעסיגקײט פאַרברײט זיך װעגען אַבסאָלוט אונצװײפעלהאַפטע,
אונצוטרײסעלבאַרע פּרינציפּען פון מאָראַל, פון מנהגים אָדער
רעליגיאָן, פלעג איך פיהלען אַ שטאַרקען דראַנג צו װידער-
שפּרעכען, ניט אַזױ דערפאַר װײל איך בין געװען פון אַ פאַר-
קערטער מײנונג, נאָר דערפאַר װײל איך פלעג די געדולד פאַר-
לירען צו זײן געצװוּנגען צו הערען אַזאַ מאַסיװע און
פּלאַטשיגע חכמה. ניט װילענדיק האָב איך זיך געשטעלט געגען
אַזעלכע אַלגעמײנע כללים, װעלכע מוזען גילטען אָהן שום באַ-
שרענקונג, אָהן שום פאָדערונג. די דומקעפּ האָבען זײער מאָ-
ראַל אױסגעקנאָטען אין אַ פעסטער, אונטײלבאַרער מאַסע, אַזױ
אז זי איז אינגאַנצען ניט אימשטאַנד דורכצודרינגען זײערע
האַנדלונגען אין אַלגעמײן, און גיט זײ פולע פרײהײט אין
באַזונדערע פעלען."
פאַר דיזער לאַנגװײליגקײט װאָס ער לײדט נעהמט ער נקמה דאַדורך װאָס ער מאַכט זיך לוסטיג איבער זײן אומגעבונג און אירע רעגעלען, און קריגט דערפאַר שנעל דעם נאָמען פון אַ לײכטזיניגען, בײזען שפּאָטער. דעם ערצעהלער אַלײן איז ניט ליב דיזע לוסט צו שפּאָט און צו טראציגקײט.
„אָבער — זאָגט ער — איך קען פאַר מײן ענטשולדיגונג טענה'ן, אַז עס נעהמט צײט ביז מען געװײנט זיך צו צו מענשען װי זײ זײנען, און צו דאָס װאָס עגאָאיזמוס, געמאַכטקײט, גאוה און פײגהײט האָבען פון זײ געמאַכט. די פאַרװוּנדערונג װאָס מען פיהלט אין דער ערשטער יוגענד איבער אַזאַ קינסטליכער און װילקירליך אײנגעאָרדענטער געזעלשאַפט, װײזט גיכער אױף אַ נאַטירליכען געדאַנקען-גאַנג, אײדער אױף אַ בײזען געמיט. אױסערדעם, האָט די געזעלשאַפט גאָרניט װאָס מורא צו האָבען פון אונז : זי דריקט אױף אונז אַזױ שטאַרק, איר טעמפּער אײנפלוס איז אַזױ מעכטיג, אַז עס דאַרף ניט נעהמען לאַנג אונז אומצושאַפען לױט דעם אַלגעמײנעם שניט. מיר װוּנדערען זיך דאַן נאָר איבער אונזער ערשטער פאַרװוּנדערונג, פּונקט װי מען הױבט סוף כל סוף אָן צו אַטעמען פרײ אין אַ צימער געפיהלט מיט מענשען, װאָס צוערשט האָט זיך געדוכט אַז די לופט קען מען קױם ציהען."

אָבער די דאָזיגע קלײנע צוזאַמענשטױסען מיט אַ באַשרענקטער אומגעבונג קענען דאָך ניט אױספילען די צײט פון דעם באַגאַבטען יונגענמאַן.
עס דריקט אױף אים אַן אונצופרידענקײט, װעלכע ער שלעפּט נאָך זיך װי אַ קױל אױף די פיס. װי רענעי און אָבערמאַן געהערט ער צו יענעם סאָרט זיהן, װעמען די פאָטערס האָבען, װי עס שײנט, קײן שום אַרבײט ניט איבערגעלאָזט צו טאָן. אָבװאָל ער איז קײנמאָל גײסטיג ניט געזעטיגט געװאָרען, איז ער דאָך ניט הונגעריג. דאָס צוקונפטיגע האָט פאַר אים קײן אינטערעס ניט, דען ער האָט מיט זײן פאַנטאַזיע װײט אַהין אַרײנגעדרונגען, און דאָס פאַרגאַנגענע האָט אים אַלט געמאַכט, דען ער האָט אין זײנע געדאנקען מערערע יאָרהונדערטען דורכגעלעבט. ער האָט אַלעס מעגליכע באַגערט, אָבער ער האָט קײן זאַך ערנסט ניט געװאָלט ; װאָס אָהנמעכטיגער ער פיהלט זיך, אַלץ ברײטער צעװאקסט זיך זײן גאוה, װאָרום גאוה איז שטענדיק דאָס מאַטעריאַל, מיט װעלכען די שװאַכע און װילענסלאָזע זוכען אומזיסט אױסצופילען די שפּאַלטען אין זײער װילען אָדער טאַלאַנט. ער װיל ליבען און געליבט װערען, װאָרום ער װיל די ליבע באַנוצען אַלס אַ שטאַרקינגס-טראַנק פאַר זײן זעלבסט-באַװוּסטזײן. ער װיל קריגען אַ מער אינטענסיװען געפיהל פון זײן אײגענעם װערט. ער װיל שטײגען אין זײנע אײגענע אױגען און אין די אױגען פון אַנדערע. ער שטרעבט ניט נאָך אַ פאַרבאָרגענעם אָדער פאַרשטעלטען גליק ; ער זוכט צו מאַכען זיך אַזאַ עראָבערונג, אַז ער זאָל אָנגערופען װערען דער גליקליכער, אױפצעװעקען אױפזעהן און רײד דורך אַ טריאומף אָדער סקאַנדאַל װאָס זאָל אױפרײסען די אױגען. אױף אַזאַ אופן קריגט ער צום ערשטען מאָל אַ פאַרװענדונג פאַר זײנע קרעפטען, און דאָס גליק פון דער ליבע װערט פאַר אים דאָס גליק פון צו פיהלען ענדליך אײנמאָל זײן װילען, דערמיט װאָס ער בױגט אַן אַנדער װילען אונטער זײנעם. ער איז פון דער נאַטור ניט מער אומטרײ װי אַנדערע מענער. ער װעט קענען ליבען נאָך צערטליכער, האַנדלען נאָך אױפאָפּפערענדער װי אַ סך אַנדערע. אָבער כדי צו קענען ליבען טרײ, מוזען אַ סך אומשטענדען אַנדערש זײן. ער איז צו יונג ניט צו פיהלען צו אַ פרױ מער

נײגעריגקײט און אַװאַנטוריזם װי ליבע, ער איז צו שװאַך און אונמענליך צו קענען, אַפילו װען ער ליבט טיף, דיזען געפיהל אױפהיטען אונבאַשעדיגט אין פאַל די געזעלשאַפט קוקט אונגינסטיג דאַרױף, און, װאָס נאָך מער, טראָץ זײן גאַנצער פאַרשײדענקײט פון זײן פאָטער, איז ער צו פיעל זײן זוהן צו שטעלען, אָהן זעלבסט-צושפּאָלטענקײט אָדער זעלבסט-איראָניע, זײן גאַנץ לעבען אױף אײן קאָרט. ער איז אונענליך און ענליך צו זײן פאָטער, פּונקט װי דער בּטער יאָרהונדערט איז געװען דער געגנער און דער זוהן פון דעם אַלטען.
און װער איז זי ? זי איז פון דעם דיכטער בכיװן אַזױ געצײכענט, אַז אַדאָלפ'ס ליבע צו איר, װי שטאַרק זי זאָל ניט זײן, מוז סוף כל סוף זיך אונטערגעבען צו די אומשטענדען און דער געזעלשאַפט. ערשטענס איז אַדאָלף ניט דער ערשטער מאַן װאָס זי האָט געליבט, און דער אורטײל פון דער װעלט האָט זי שױן געבראַנדמאַרקט נאָך אײדער זי באַקענט זיך מיט אים ; אין געזעלשאַפטליכער שטעלונג איז זי ניט זײן גלײכען, אָבװאָל זי איז עס לױט איר געבורט. צװײטענס איז זי באַדײטענד עלטער פון אים, אַלזאָ אױך אין יאָרען ניט גלײך. דריטענס באַזיצט זי אַ לײדענשאַפטליכען, ענערגיש ליבענדען כאַראַקטער װעלכער װאָלט געקענט זיך פאַרשמעלצען מיט זײנעם װען די געזעלשאַפט זאָל צו דיזער פאַרשמעלצונג מיטװירקען, אָבער װעלכער מוז אי אים, אי איר, אומגליקליך מאַכען, װען די געזעלשאַפט פאַרהאַרטעװעט אים געגען איר.
עלעאָנאָר איז אין דעם אױגענבליק, װען אַדאָלף דערקענט זי, ניט קײן יונג און אונערפאַרען מײדעל, װאָס װערט פון דער ערשטער ליבע ערגריפען. זי איז אַ פרױ, בײ װעלכער יעדער אױפקומענדער געפיהל צײכענט זיך אָב אױף אַ הינטערגרונד פון ערפאַרונג, פון ערנסטער און שמערצליכער ערפאַרונג, װאָס האָט איר זעלע שטאַרק צופליקט. דיזער סכום פון ערפאַרונגען איז דער ערשטער נײער שטריך אין איר פּערזענליכקײט. עלעאָנאָר האָט זיך אָבגעזאָגט פון אַלע גיטער און פרײדען פון אַ רוהיגען, באַשיצטען לעבען. געבאָרען פון הױכער אָבשטאַמונג און רײכטום, האָטי זי דאָך פאַמיליע און הײם פאַרלאָזען, אום צו געהן אַלס געליבטע מיט

דעם װעמען זי האָט אױסגעװעהלט. זי האָט אױסגעקליבען צװישען דער גאַנצער װעלט און אים ; זי האָט איר אױפפירונג ער האָבען געמאַכט דאַדורך װאָס זי האָט זיך פאָלשטענדיק אָבגעזאָגט פון אַלץ און אַלעמען אום צו קענען זיך אינגאַנצען אָפּפערען פון זײנעטװעגען און זי האָט אָנגעהױבען דערמיט, װאָס זי האָט גערעטעט זײן פאַרמעגען. זי האָט באַלד געזעהן די גאַנצע װעלט טײטלען אױף איר װי אױף עפּיס אַ פאַרעכטליכע זאַך, בײ יעדען שריט װאָס זי האָט געטאָן האָט זי זיך געזעהן באַגלײט פון באַלײדיגענדע, אונפאַרשעמטע בליקען. אײן פרױ האָט דער אַנדערער אױף איר מיט די פינגער געװיזען. יעדער, אַפילו דער אומװירדיגסטער, האָט זיך געפיהלט באַרעכטיגט מיט אַ בליק אָדער װאָרט אָבצודריקען דעם צײכען פון שאַנדע אױף איר שטערען. אײן הױז נאָך דעם אַנדערען, אין דעם אָרט װוּ זי האָט געװױנט, האָט זיך פאַר איר פאַרשלאָסען ; אין גיכען האָט זי זיך געפונען צוריקגעװאָרפען אױסשליסליך אױף דער געזעלשאַפט פון מענער, די פרײנד פון איר געליבטען, און דער טאָן פון דיזע, װי עהרװירדיק ער איז ניט געװען, פלעגט איר דאָך אָפטמאָל קלינגען צװײפעלהאַפט. אָבער זי, װעלכע האָט אײן מאָל פאַר אַלע מאָל איר לעבען אױף אַן אײנציגער קאָרט געשטעלט, האָט פון ערשטען טאָג צונױפגעזאַמעלט אַלע קרעפטען פון איר נשמה צום װידערשטאַנד ; זי האָט געזאָגט צו זיך אַלײן : „אױב איך האָב געמאַכט אַ פעלער װאָס איך האָב זיך צו דיזען מאַן צוגעבונדען ,דאַן װיל איך זיך דערהױבען און מיט דער שטרענגסטער טרײקײט דעם פעלער גוטמאַכען. זאָל אַ גליהענדע באַגײסטערונג, אַן איבערגעבענקײט װאָס װײס קײן גרעניץ ניט אין איר אױפאָפּפערונג, ניט גענוג זײן אױפצוהאַלטען דעם, װעלכער שײנט צו מוזען צוזאַמענברעכען אונטער דער פאַראַכטונג פון דער װעלט ? מעגען זײ זיך שפּאָטען און װײזען מיט די פינגער אױף מיר, אַז די פאַרב זאָל מיר קומען אין געזיכט, איך װעל מײן נאַקען ניט בױגען און מײנע אױגען ניט אַראָבלאָזען. מעג איך אַפילו אַלץ פאַרלירען, זײער גאַסטפרײנדליכקײט און זײערע פעסטליכקײטען, זײער אַכטונג און די חניפה מיט װעלכער די געזעלשאַפט איז צוזאַמענגעקלעפּט — מײן לעבען האָט אין אײן אײנציגען געפיהל אַ גרעסערען רײכטום

װי דאָס זײעריגע אין זײן גאַנצען פאַלשען גלאַנץ." דיזער עלעמענט פון װילען איז דער צװײטער נײער שטריך.
אױף דיזען פּונקט האָט זי זיך צוזאַמענגעהאַלטען פיעל יאָרען, אַזױ שטאַרק האָט זי געגלױבט אין אים און אין דער ליבע. דאַן כאַפּט זי אַרום דער ערשטער צװײפעל אין זײן באַשטענדיגקײט, און איר גאַנצער געבײ פאַלט צוזאַמען. שעצט ער נאָך אַלץ אַזױ פיעל איבערגעבענהײט, פאַרשטעהט ער װאָס זי לײדט, און װעט ער זי דערפאַר ניט באַ'עולה'ן ? ליבט ער זי אָדער ער האַנדעלט גאָר װי אַן עהרענמאַן ? איז ער טרײ אָדער איז ער נאָר צו שטאָלץ און װױל-ערצױגען זיך אַרױסצעװײזען אונדאַנקבאַר און גלײכגילטיג ?
ניט אָהן טרערען שטעלט זי זיך די דאָזיגע פראַגען, און ניט
אָהן טיפען שמערץ גיט זי זיך אַלײן דעם ענטפער. פון יעצט אָן איז עס אױס מיט איר, זי איז צומאָלען און פארניכטעט ; װאָרום דער גלױבען אין דער ליבע, װאָס איז איר אײנציגע שטיצע געװען, איז מיט'ן װינד אַװעק, און די טרײקײט, אין װעלכער זי האָט איר עהרע אַרײנגעשטעלט, איז אַ פּוסטעס װאָרט געװאָרען. אױב זי זאָל ניט יונגערהײד פאַרעלטערט און פאַרװעלקט אין קבר געהן, מוז זי דאָס לעבען צוריקגעװינען, צוריקגעװינענדיק איר גלױבען אין דער אַלמעכטיגקײט פון דער ליבע אַזױ, אַז די אַלגעמײנע װעלט-קלוגשאַפט און דער עגאָאיזם, װעלכע שטעלען זיך אַרױס אַלס טוגענד אין רעליגיאָן, זאָלען ניט זײן די שטאַרקסטע און בלײבען די גערעכטע. און אין דיזען אױגענבליק באַגעגענט איר אַדאָלף. ער טרעט צו צו איר מיט אַ פאַרלאַנגען, אין װעלכען עס איז קאָנצענטריט דער גאַנצער דורשט צום לעבען און זײן אינהאַלט, ער װערט צו איר געצױגען װי צו אַ װעזען, אין װעלכען, װי ער פיהלט, אוצרות פון לײדענשאַפט, פון צערטליכקײט און באַגײסטערונג זײנען אײנגעזאַמעלט און צו דערזעלבער צײט באַגראָבען. און זײן בענקשאַפט און איר באַדערפניש, זײן שטאָלץ און איר פאַרצװײפלונג, זײן יוגענד און אירע ענטױשונגען גרײפען אײן אײנס אין אַנדערען, װי צװײ רעדער אין אײנעם און דעמזעלבען זײגער-מעכאַניזם.
עס איז לײכט זיך פאָרצושטעלען דעם ענטוזיאַזמוס מיט

װעלכען די לײדענשאַפט װעט אױפפלאַקערען אין דעם ערשטען אױגענבליק, דעם פולען און מעכטיגען אַקאָרד, װאָס װעט אױבּקלינגען, די יובעלנדע סימפּאַטיע, װאָס װעט ערשאַלען, אַזױ װי רעטונג און זיג װאָלטען אױף אימער פאַר בײדען געװוּנען געװאָרען. װען מיר אַנאַליזירען עלעאָנאָר'ס געפיהל געפינען מיר אין אים אַ נײע און גאַנץ אײגענאַרטיגע מישונג : אַ באַגײסטערונג װאָס איז כמעט פאַנטאַסטיש, װאָרום זי מוז אין יעדען אױגענבליק טױטען די צוריקבליקענדע אױפערזוכט װאָס ברעכט אױס אימער אױף דאָס נײ ; אַ גלױבען װאָס איז כמעט קאָנװוּלסיװ, װאָרום ער איז ניט באַגרינדעט אױף דעם געזונדען נאַטירליכען צוטרױ, נאָר אױף דעם ווילען צו גלױבען, צו גלױבען טראָץ אַלעמען, טראָץ דעם באַװוּסטזײן אַז זי איז שױן אײנמאָל אָבגענאַרט געװאָרען ; אַ טרײקײט, ענדליך, װאָס שמאַכט אונטער דער נױטװענדיגקײט צו דאַרפען שטענדיק באַװײזען איר עקזיסטענץ, װאָרום זי איז אַרױסגעקומען פון אַן אונטרײקײט אין דער פאַרגאַנגענהײט. דיזע פאַרשטאַרקטע לײדענשאַפטליכקײט איז עלעאָנאָר'ס דריטער מערקבאַרער כאַראַקטער-שטריך. „מען פלעגט זי באַטראַכטען — זאָגט אַדאָלף — מיט דעמזעלבען אינטערעס און דערזעלבער באַװוּנדערונג װי אַ שעהנעם שטורם."
מיט דיזע נײע שטריכען טרעט דאָ אױף אין דער ליטעראַטור אַ גאַנץ נײער װײבליכער טיפּוס, אַ טיפּוס װעלכען דער גרױסער ראָמאַניסט באַלזאַק מאַכט שפּעטער פאַר זײן אײגען און װאַריאירט אים מיט אַזאַ באַװוּסטזײן פון זײן אָריגינאַליטעט און מיט אַזאַ געניאַליטעט, דאָס ער קען אָנגערופען װערען זײן שעפּפער — אַ טיפּוס, װעלכער װערט אַם בעסטען אָנגערופען מיט דעם נאָמען װאָס ער האָט געקראָגען בײ באַלזאַק : „די דרײסיג-יעריגע פרױ." אין אײן צײט מיט אים דריקט זשאָרזש סאַנד אױך אױס דיזען טיפּ און אידעאַליזירט אים אין אַ גאַנצער רײה פון אירע ראָמאַנען. אונטער דער פעדער פון דיזע צװײ שריפטשטעלער האָט ער זיך אַרױסגעװיזען פאַר אַ װעלט װאָס איז ביז דאַן גאַנץ אונבאַקאַנט געװען, אַ װעלט אין װעלכער אַלע געפיהלען, לײדענשאַפטען און געדאַנקען טראָגען אַ קרעפטיגען כאַראַקטער װי אין דעם גאַנץ יונגען האַרצען. פון דעם ראָמאַן געהט דיזער טיפּ ארי-

בער אין דער דראַמאַטישער פּאָעזיע און באַהערשט לאַנג דאָס פראַנצױזישע טעאַטער — עס איז אַ טיפּ, אין װעלכען, קורץ געזאָגט, די באַגינענדע ליטעראַטור פון דעם יאָרהונדערט האָט געפונען איר קעניגין, אַזױ װי זי האָט אין רענעי געפונען איר קעניג.
איך האָב ליב בײ יעדען טיפּוס צו שילדערען צוגלײך זײן קאַריקאַטור. איך האָב אָנגעװיזען די נאָכגעקרימטע פאָרם פון דער זעלבסט-פאַרגעטערונג בײ רענעי, פון דער געפיהלפולקײט בײ „װערטהער", פון דער פאַרװאָרפענקײט בײ „אָבערמאַן". די קאַריקאַטור פון דער דרײסיג יעריגער פרױ בײ באַלזאַק איז די פערציג יעריגע פרױ בײ זײנע נאָכאַהמער. עס איז געקומען אַ טאָג װען די קריטיק האָט זיך ביטער באַקלאָגט װאָס די ליבע און שעהנקײט זײנען אין דער ליטעראַטור אַראָבגעזעצט געװאָרען פון טראָן. זשול זשאַנען דריקט אױס אױף זײן לײכטען שטײגער דיזע קלאַגע אין דער פאָרם פון אַן אַנקלאַגע געגען באַלזאַק, װעמען ער באַשולדיגט אַז ער איז דער ערפינדער פון יענע אַלע לײדענשאַפטען אין װעלכע די פרױען פאַלען אַרײן נאָך זײער דרײסיגטען יאָר. ער רופט אים אָן דער קריסטאָפער קאָלומבוס פון דער פערציג-יעריגער פרױ. „די פרױ פון דרײסיג ביז פערציג יאָר — זאָגט ער — איז פריהער געװען אַ געביט װאָס איז געװען פאַרלאָרען פאַר דער ליבע, ד. ה .פאַר'ן ראָמאַן און דער דראַמע. אָבער הײנט צו טאָג, אַ דאַנק דער אַנטדענקונג פון דיזען שמײכלענדען פעלד, הערשט די פערציג-יעריגע פרױ אַלײן אין דראַמע און ראָמאַן. דיזען מאָל האָט די נײע װעלט אינגאַנצען אונטערדריקט די אַלטע, און די פרױ פון פערציג יאָר האָט באַזיגט דאָס יונגע מײדעל פון זעכצען.
„װער קלאַפּט ? " דופט אױס די דראַמע מיט איר טיפער שטימע. „װער איז ? " שרײט דער ראָמאַן מיט זײן דינעם קול. „איך בין עס", ענטפערט ציטערענדיק דאָס זעכצענטע יאָר מיט זײנע פּערלדיגע צײן, זײן בוזים פון שנײ, מיט זײנע װײכע ליניען, זײן פרישען שמײכעל, און זײן זאַנפטען בליק. „איך בין עס, איך אין דעמזעלבען עלטער װאָס יוליאַ בײ ראַסין, דעסדעמאָנאַ בײ שעקספּיער, אַגנעס בײ מאָליער, זאַיראַ בײ װאָלטעיר, מאַנאָ לעסקאָ בײ אַבבעי פּרעװאָ, װירזשיני בײ סעינט-פּיער. איך

בין עס, א*ך האָב דעמזעלבען ליבליכען, פליהעג ען, באַצױבערענדען עלטער װי אַלע יונגע מײדלעך בײ אַריאָסטאָ, לעסאַזש, בײראָן און װאָלטער סקאָט. איך בין עס, איך בין די יוגענד, װעלכע האָפט, װעלכע איז אונשולדיק, װעלכע װאַרפט איר הימעלשעהנעס בליק אין דער צוקונפט אָהן מורא. איך בין דער אַלטער פון אַלע דײנע פאַרלאַנגען, אַלע אײדעלע אינסטינקטען, דער אַלטער פון שטאָלץ און אונשולד. װײזט מיר אָן מײן פּלאַץ, ליבער הער ! אַזױ רעדט דער זעכצען-יעריגער אַלטער צו די ראָמאַניסטען און דראַמאַטורגען. אָבער דיזע ענטפערען : מיר זײנען באַשעפטיגט מיט דײן מוטער, קינד ; קום װידער אין צװאַנציג יאָר אַרום און מיר װעלען זעהן אױב מיר קענען עפּיס פון דיר מאַכען.
„אין דער דראַמע און דעם ראָמאַן איז יעצט קײן אַנדער זאַך ניטאָ װי נאָר די פרױ פון דרײסיג יאָר, װעלכע װעט מאָרגען פערציג יאָר אַלט װערען. בלױז זי קען ליבען, בלױז זי קען לײדען. זי איז שױן דערמיט אַלײן מער דראַמאַטיש, װײל זי האָט מער קײן צײט ניט צו װאַרטען. װאָס קענען מיר מאַכען פון אַ קלײן מײדעל װאָס װײס ניט קײן אַנדער זאַך װי נאָר װײנען, ליבען, זיפצען, שמײכלען, האָפען און ציטערען ? די פרױ פון דרײסיג יאָר װײנט ניט, זי שלוכצט ; זי שמײכעלט ניט, זי לאַכט אױפ'ן קול ; זי טרױמט ניט, זי טוט ! דאָס איז די דראַמע, דאָס איז דער ראָמאַן, דאָס איז דאָס לעבען." אַזױ רײדען, האַנדלען און ענטפערען אונזערע גרױסע דראַמאַטיקער און אונזערע באַריהמטע נאָװעליסטען.
אײנע פון די באַגאַבטעסטע און גײסטרײכסטע פרױען פון דער נײער צײט, מאַדאַם עמיל דע זשיראַרדען, האָט פאַרטײדיגט באַלזאַק און געזאָגט זעהר ריכטיג : „איז עס באַלזאַק'ס שולד װאָס דער אַלטער פון דרײסיג יאָר איז הײנט צו טאָג דער אַלטער פון ליבע ? באַלזאַק איז געצװוּנגען צו מאָלען די ליבע אַזױ װי ער געפינט זי, און הײנט צו טאָג געפינט מען זי ניט אין אַ זעכצען-יעריגען האַרצען."
דער קרעפטיגער פּראָמעטעאישער דור, צו װעלכען געטהע האָט געהערט, האָט זײן קרעפטיגען טיפּוס אַרױסגעבראַכט אין

„פאַוסט," דעם אַנטװיקעלטען מאַן, דעם הױך-באַגאַבטען גײסט, דער, װאָס נאָכדעם װי ער האָט אַלע שטודיען אױסגעשעפּט, אַלע װיסענשאַפטען דורכגעפאָרשט האָט אױף דער הױך פון דעם מענליכען אַלטער דערפיהלט אַ פּוסטקײט אין זײן האַרצען, אַ דורשט נאָך יוגענד, פרישקײט און נאַיװיטעט, און ער האָט זיך אַרײנגעװאָרפען אין לעבען און זיך פאַרליבט אין אַ קינד. עס איז איר אײנפאַכקײט און אונשולד װאָס באַזיגט און באַרױשט אים, און װאָס ער װיל ציהען נאָך זיך.
דער אומגליקליכער דור פון פאַרבלאָנדזשעטע און פאַרטריבענע, הײמאַטסלאָזע און עמיגראַנטען, צו װעלכען קאָנסטאַן געהערט, פאַרקערפּערט זײן אידעאַלע פּערזענליכקײט אין אַ טיפּ װי אַדאָלף, װעלכער, זײענדיק אַלט פון דער װיג אָן, מיט אַ קאַלטען און טרוקענעם האַרצען, בײ זײן גאַנצער פאַרצװײפלונג — באַגערליך און שטאָלץ, אין יאָרען און ערפאַרונג ניט מער װי אַ קינד, זוכט ער אין דער ליבע שטאַרקע סענסועלע אױפרעגונגען און אױפטרײסלענדע אײנדריקען, לעבענס-קענטניש, די קענטניש פון לײדענשאַפטען און פון דעם פרױען-האַרץ, פון קעמפּפען און געפאַרען, מיט אײן װאָרט — ער זוכט העכערקײט, סופּיריאָריטעט אין דער פרױ. אַזאַ העכערקײט אָבער געפינט מען ניט בײ דער גאַנץ יונגער מײדעל, װאָס איז אױסגעװאַקסען אונטער די אױגען פון איר מוטער אין אַ קלײן-בירגערליכען הױז. דער טריאומף זי צו באַזיגען פאַרשאַפט ניט קײן באַפרידיגונג. אָבער מיט דער העכערקײט פון דער פרױ אין אַלטער און ערפאַרונג ענדערט זיך דער כאַראַקטער פון דעם גאַנצען געפיהל און פון דער גאַנצער פאַרהעלטניש. אין דער פריהעריגער שילדערונג פלעגט עס אימער אָנגענומען װערען, אָז די פרױ איז מיט אײניגע יאָר אינגער װי דער מאַן. די קינדישע און נאַיװע אױפפאַסונג איז געװען, אַז די ליבע האָט נאָר פאַראײניגט צװײ װעזענס װעלכע זײדען אין קאָראױס געװען אַזױ באַשטימט אײנס פאַר'ן אַנדערן, אַז ער האָט דערפיהלט די ליבע גלײך װי ער האָט זי דערזעהן, און זי, גלײך װי זי האָט אים דערזעהן. װען דיזער אױגענבליק איז נאָר ערשינען, דאַן האָבען זײ זיך געליבט גליקליך און אונגעשטערט דאָס גאַנצע לעבען. און עס האָט זיך פאַרשטאַנען

פון זיך זעלבסט אַז די השגחה, װעלכע האָט זײ געשאַפען אױסשליסליך אײנס פאַר'ן אַנדערן און געזאָרגט אַז זײ זאָלען זיך באַגעגנען אין דער רעכטער שעה, האָט געזאָרגט אױך דערפאַר, אַז די אַלע קלײנע זײטיגע אומשטענדען זאָלען אױך זײן זײן עסטעטיש און אין אָרדנונג, װי צום בײשפּיל, דער אַלטער זאָל זײן גוט און האַרמאָניש, ד. ה. די כלה אַ פּאָר יאָר אינגער װי דער חתן, קורץ, אַלץ איז געװען גענױ לױט דער פאָרשריפט. פון דעם אױגענבליק אָן װען אײנער פון די הױפּט טיפּען אין דער ליטעראַטור װערט אַ ליבהאָבערין װאָס איז מיט אײניגע יאָר עלטער פון איר ליבהאָבער, הױבט זיך אָן אַ רעװאָלוציאָן אין דער גאַנצער אױפפאַסונג פון דעם געפיהל. מיר געפינען דעם גרױסען קאָנטראַסט איבעראַל : אין באַלזאַק'ס ראָמאַנען, צ. ב. „לאַ פאַם דע טראנט אַן," אין „לאַ פאַם אַבאַנדאָנע," אין „לע מעזאַדזש," בײ זשאָרזש סאַנד אין אַזעלכע פאַרשײדעי.ע װערק װי „פראַנסואַ לע שאַמפּי," און „לוקרעסיאַ פלאָריאַני," און די פאַרהעלטניש פון אַלטער איז געװען אױפ'ן זעלבען שטײגער בײ דער באַרימטסטער שריפטשטעלער-פּאָר אין דער נײערער פראַנצױזישער ליטעראַטור, זשאָרזש סאַנד און אַלפרעד דע מוססע. דער דאָזיגער אונטערשײד אין אַלטער צװישען די צװײ געליבטע װאַרפט אום די אױפפאַסונג פון דער ליבע אַלס געזעלשאַפטליכע מאַכט. װאָרום װען די ליבע פאַרקניפּט צװײ װעזענס װעלכע זײנען אַזױ ניט גלײך אײנס צום אַנדערען, דאַן שײנט זי צו זײן עטװאָס װעניגער שטאַנדהאַפטיגעס, װעניגער רעגעלמעסיגעס און װעניגער גליקליכעס, נאָר שנעלער פאָראיבערגעהענדעס, װי די ליבע װאָלט געדאַרפט זײן אום צו זײן אַ געזעלשאַפטליכע מאַכט. עס װערט קלאָר אַז זי איז ניט דאָסזעלבע װאָס דער פאָרשפּיל צו אַ בירגערליכער חתונה. זי איז אַ גאַנץ אַנדער זאַך. זי שײנט צו אַנשטעהן אונטער געװיסע באַדינגונגען, װען די װעגען פון צװײ װעזענס פון אַ געװיסען כאַראַקטער קרײצען אָדער שנײדען זיך דורך, און זי זעהט ניט אױס צו זײן אַ בילד פון גרױסער האַרמאָניע אין לעבען.
װיבאַלד, נון, פון דיזען מאָמענט הױבט די פרױ אָן געשיל-
דערט צו װערען אין קאַמפּף געגען דער עקזיסטירענדער געזעל-

שאַפט, און װיבאַלד זי קען דיזען קאַמפּף אין גאַנץ יונגע יאָרען ניט פירען, דעריבער װערט, װי געזאָגט, די יונגע מײדעל אַלסהעלדין העלדין אָבגערוקט אין אַ זײט דורך דער אַנטװיקעלטער פרױ. מיט'ן פולען ערנסט נעהמט די ליטעראַטור אױף דיזען װײבליכען טיפּ ערשט בײ באַלזאָק. דרײ גרױסע פּאַסירונגען האָבען פריהער געמוזט געשעהן : דער סעינט-סימאָניזמוס מיט זײנע עמאַנציפּאַטאָרישע און הומאַניסטישע טענדענצען, די יולי-רעװאָלוציע, װעלכע האָט אױף שטענדיק צוטרײסעלט אַ געװיסע עטיקעטע אין דער לאַגע און שטעלונג פון די פרױען, און זשאָרזש סאַנד'ס אױפטריט ; װאָרום די געשיכטליכע ראָלע פון זשאָרזש סאַנד באַשטעהט דערין, װאָס זי האָט אײנע אַלײן געשטרעבט צו פירען פאַר דער פרױ דעמזעלבען פרײהײטס-קאַמפּף, צו װעלכען די רעװאָלוציע פון 1789 האָט געגעבען דעם אָנשטױס דעם מאַן. די רעװאָלוציע האָט געשאַפען אַ געזעץ-בוך, װעמעס ערשטער פּאַראַגראַף לױטעט: „אַלע פראַנצױזען זײנען גלײך פאַר'ן געזעץ," אָבער דיזער פּאַראַגראַף פאַרגעסט אינגאַנצען די פראַנצױזינס. דער קאַמפּף פון די פרױען איז געקומען צום װאָרט אין דער ליטעראַטור. אױב אָבער דיזער פרױען-טיפוס, און מיט אים דער קאַמפּף פון דעד פרױ געגען דער געזעלשאַפטליכער מײנונג, האָט דאָ אױפגעטױכט אין דער ליטעראַטור אַזױ לאַנג פאַר זשאָרזש סאַנד, איז עס דערפאַר, װאָס לעאָנאָר איז געשילדערט נאָך דער באַדײטענדסטער פרױעןגעשטאַלט פון יענער צײט, יע, נאָך אַ פרױ, װאָס האָט זאָגאַר געגען אַ נאַפּאָלעאָן געװאַגט אַרױסצוטרעטען אַלס געגענערין.
דיזער נײער פרױען-טיפּ שטעהט אין שאַרפען קאָנטראַסט צו די פרױען-געשטאַלטען, אין װעלכע די דײטשע פּאָעזיע אונטער געטהע דערגרײכט איר העכסטע פאָקאָמענהײט און אין װעלכע דאָס אײגענאַרטיגע גערמאַנישע געמיטס-לעבען האָט זיך אַם רײנסטען אױסגעדריקט. לאָמיר נאָר אײן אױגענבליק באַטראַכטען גרעטכען און קלאַרכען. דאָס זײנען צװײ קאָנטראַסטען, אײנע אַ זאַנפטערע און פרימערע נאַטור, די אַנדערע אַ מוטיגערע און פײערדיגערע. אָבער דער גרונד-שטעמפּעל פון זײערע נשמות איז דערזעלבער. דאָס זײנען צװײ קינדער. בײדע גיבען זיך פאָלשטענדיק איבער אַן אײנציגען געפיהל, זײער כאַראַקטער איז אינ-

גאַנצען ניט קײן אױפגעלענטער, אײנפאַך, רײן-הערציג, נאַיװ. זײ ליבען בײדע צום ערשטען מאָל, און נאָר דאָס אײנע מאָל. זײ גיבען זיך בײדע אָב, אָהן חתונה, מיט פולען פאַרטרױען, אָהן שום װידערשטאַנד, נײן, אָהן דעם מינדסטען װילען צו װידערשטעהן דעם געליבטען, אײנע אױס טיפער װײבליכער צוגעבונדענקײט, די אַנדערע אױס הױכער װײבליכער באַגײסטערונג. זײ פאַלט גאָרניט אײן אַז זײ טוען אַן אומרעכט, זײ דענקען ניט. זײער גאַנצער װעזען, זײער װילען און זײערע געדאַנקען שטראָמען ניט װילענדיק פון זײ אַװעק, זײ װײסען אַלײן ניט װי אַזױ זײערע הערצער נעהמען אױף אַן אײנדרוק אַזױ װײך װי װאַקס, אָבער אײנמאָל אױפגענומען, װערט דער אײנדרוק מער ניט אױסגעלאָשען און בלײבט שטעהן אױסגעקריצט װי אין גאָלד. י קײן זאַך קען זיך ניט פאַרגלײכען צו דער רײנקײט, אונשולד און ערליכקײט פון זײערע נשמות. זײ זײנען טרײ פון אינסטינקט, זײ באַגרײפען ניט אַז מען קען אַנדערש זײן. זײ האָבען ניט קײן מאָראל אָבער זײ האָבען אַלע טוגענדען ; װאָרום מאָראַליש איז מען מיט באַװוּסטזײן, אָבער גוט איז מען פון נאַטור. זײ באַטראַכטען זיך ניט אַלס גלײכען צו זײער געליבטען. זײ קוקען צו אים אַרױף. פאַר זײ איז עס, אַזױ װי עס װאָלט פאַרװידקליכט געװאָרען די אַלטע לעגענדע, אַז די זיהן פו די געטער זײנען אַראָבגעשטיגען צו די טעכטער פון די מענשען. גרעטכען איז ערשטױנט איבער פאַוסט'ס טיפען װיסען, און קלאַרכען שטעלט זיך אױף די קניה פאַר עגמאָנט'ן װען ער ערשײנט אין זײן פולער פּראַכט ! זײ פאַרלירען זיך אינגאַנצען אין דעם געליבטען, געהען אין אים אױף און פאַרשװינדען אין אים. דאָס זײנען ניט קײן צװײ גלײכע פּערזענליכקײטען, װעלכע גיבען אײנער דעם אַנדערען די האַנד און 'פאַרפליכטען זיך צו אײנאַנדער, עס איז אַ פאַרװירטעס, באַװוּנדערנדעס קינד, װאָס קלאַמערט זיך אָן אַ מאַן. ער איז איר גאַנץ לעבען, אָבער אין זײן לעבען איז זי נאָר אַן עפּיזאָד. זײן בליק כאַפּט אַרום און דרינגט דורך איר גאַנצען װעזען, אָבער זי קען אים פון קײן זײט ניט אַרומכאַפּען, און נאָך װעניגער אים דורמדרינגען און באַורטײלען, זי איז ניט אימשטאַנד צו באַנעהמען, ניט זײנע באַגרענצונגען ניט זײנע חסרונות. װוּהין זי

קוקט זעהט זי אים אַלס עטװאָס קאָלאָסאַלעס און גיגאַנטישעס, װאָס רוקט זיך איר אַנטקעגען פון אַלע זײטען. דאריבער איז אין דיזער ליבע ניטאָ קײן קריטיק, קײן באַפרײאונג פאַר דעם גײסט, קײן געברױך פון דעם פאַרשטאַנד. ער איז דער גרױסער, דער הערליכער, װאָס, קען פון אַלע רײדען און האָט אַן ענטפער אױף אַלע פראַגען, אַזױ װי פאוסט, אָדער זײן נאָמען איז אױף אַלע ליפּען אַלס העלד און באַפרײער און װעמען די גאַנצע שטאָדט קען, אַזױ װי עגמאָנט. דאָ, זאָג איך, איז ניטאָ קײן באַפרײאונג פון דעם גײסט ; װאָרום דיזע יונגע מײדעל האָט ניט קײן גײסט אין דעם זין פון פאַרשטאַנד, זי איז לױטער נשמה. װען זי טוט עטװאָס װאָס פאָדערט װילענס-קראַפט אָדער אַ געװיסע מענליכע אַנטשלאָסענהײט, װען, צום בײשפּיל, קלאַרכען — ערשטױנט און אױפגעבראַכט איבער דעם װאָס די ברוסעלער בירגער קוקען צו אַזױ קאַלט און שרעקעדיק װי מען שלעפּט איר העלד עגמאָנט אין תּפיסה און פילײכט צום טױט — טרעט-אױף אױפ'ן מאַרק-פּלאַץ און זוכט אומזיסט אױפצורײצען זײערע טעמפּע זעלען מיט פײערדיגע װערטער, איז עס דערפאַר װאָס הינטער דיזער האַנדלונג ליגט דער נאַיװער גלױבען פון דער יונגער מײדעל אַז דאָס לעבען פון איר געליבטען מוז פאַר די אַנדערע זײן פּונקט אַזױ װיכטיג װי פאַר איר אַלײן ; אַזױ װי אין דער גאַנצער װעלט זעהט זי נאָר אים אײנעם, באַגרײפט זי קױם, אַז אַנדערע קענען דענקען װעגען עפּיס אַנדערש. דיזע יונגע מײדלעך זײנען עכטע פּראָדוקטען פון זײער מין אין דערזעלבער גרױסער פאַמיליע, צו װעלכע עס געהערען אָפעליאַ און דעסדעמאָנאַ.
אין שאַרפען היפּך צו זײ שטעהט נון דער נײער סראַנצױזישער פרױען-טיפּ. דער קערן פון דעם װעזען איז דאָ — אינערליכקײט, געמיט, נאַטור. בײ דיזען מין פרױען איז אַלעס באַװוּסטזײן, גייסט, לײדענשאַפט און װילען, אַקטיװער כאַראַקטער. אָט אין דער צײט איז עס געװען װאָס די גײסטרײכסטע און באַדײטענדסטע פרױ אין פראַנקרײך האָט ליבער אױסגעקליבען צו פאַרלאָזען איר פאָטערלאַנד, רוה און װױלזײן, אײדער צו אונטערװאַרפען זיך צו די קװאַלען װאָס באָנאַפּאַרט'ס ברוטאַלער דעס-

פּאָטיזמוס האָט אָנגעװענדט געגען זײנע געננער, און איר האָט עס קאָנסטאַן גענומען אַלס טיפּ פון דער נײער פרױ.
דאָס אױפטרעטען פון דער פרױ אין דער ליטעראַטור אַלס גײסט, אַלס באַװוּסטזײן, איז נאָר דער ערשטער שריט צו איר אױפטרעטען אַלס זשעני. שױן זעהט מען דעם טורבאַן פון מאַדאַם דע סטאַל זיך באַװײזען אױפ'ן האָריזאָנט. דיזעלבע פרױ װעלכע נעהמט צוערשט אַנטײל אין דעם מאַנ'ס ליבעס און קעמפּפען, הױבט באַלד אָן טײלצונעהמען אױך אין זײן געניוס און דוהם. נאָך אײן קורצע װײלע, און נאָכ'ן קאַמפּף קומט דער טריאומף, און יענע זעלבע פרױ, װעלכע גיט זיך אונטער אַלס עלעאָנאָר, װעט געקרױנט װערען אין דעם קאַפּיטאָל אַלס קאָריננאַ. עס בלײבט אונז בלױז נאָך צו רײדען װעגען דער פײנקײט פזון דעם פּסיכלאָגישען אַנאַליז אין „אַדאָלף" און צו װײזען צו װעלכען רעזולטאַט ער פירט. אַדאָלף הױבט אָן, װי מיר האָבען שױן אָנגעדײט, מיט פאָלגענדען אײנדרוק פון עלעאָנאָר : דאָס איז אַן עראָבערונג, פאַר װעלכער עס איז כדאַי זיך צו פאַרמעסטען, און ער רעדט זיך אײן, אַז ער קען װי אַ קאַלטער באַָבאַכטער שטודירען עלעאָנאָר'ס כאַראַקטער און דערנאָך אױסאַרבײטען זײן שלאַכט-פּלאַן. אָבער ער, װעמעס געפיהלפולקײט איז פּונקט אַזױ שטאַרק װי זײן עגאָאיזמוס, פאַלט באַלד אַרונטער אונטער אַ צױבער װאָס נעהמט אים אינגאַנצען געפאַנגען, און זײן נאַטריליכע שעהמעװדיגקײט װערט אַזױ פאַרשטאַרקט אַז עס איז אים אוקמעגליך צו געפינען גענוג מוט צו מאַכען איר די ליבעס-ערקלערונג װאָס זײן שטאָלץ האָט אים אײנגערעדט אַז ער װעט קענען אַזױ לײכט טאָן. ער שרײבט צו איר. אָבער עלעאָנאָר אַנטזאַגט אים און מײדט אים אױס. איר װידערשטאַנד און איר קאַלטקײט רופען בײ אים אַרױס אַן אונטערטעניגקײט און איבערגעבענקײט װעלכע געהען באַלד אַריבער אין אַ מין פאַרגעטערונג. אַזױ איז עלאָנאָר קײנמאָל ניט געליבט געװאָרען, װאָרום װיפיעל אמת'ע איבערגעבענקײט איר פריהעריגער באַשיצער האָט איר ניט אַרױסגעװיזען, דאָך איז געװען צו מערקען עפּיס אַ מין ניואַנס פון העכערקײט אין זײן האַלטונג צו איר. ער װאָלט געקענט אַן אָנגעזעהענעדען שידוך טאָן. ער זאָגט עס אַפילו ניט, אָבער דאָס װאָס װערט

ניט אַרױסגעזאָגט, עקזיסטירט ניט דעריבער װעניגער. אין אַדאָלפ'ן אָבער באַצױבערט איר די עהרפורכט װאָס ער טראָגט צו איר. זי גיט זיך אים איבער, און ער װערט װי פאַר'שכור'ט פון ענטציקען און גליק. די ערשטע שטערונג פון דיזען ענטציקען װערט פאַראורזאַכט דאַדורך, װאָס װען דער גראַף פאַרלאָזט די שטאָדט אױף אַ שטיקעל צײט, לאָזט אים עלעאָנאָר ניט אָב פון זיך אַפילו אױף אײניגע שטונדען. װיל ער אַװעקגעהן זוכט זי אים צוריקצוהאַלטען ; געהט ער אַװעק, פרעגט זי װען װעט ער קומען צוריק. צוערשט פיהלט ער זיך געשמײכעלט און גליקליך פון אַזאַ גרעניצלאָזער איבערגעבענקײט, אָבער באַלד זעהט ער זיך אַרום אַז ער קען קײן פרײע שטונדע פאַר זיך אַלײן ניט האָבען. ער מוז זיך אָבזאָגען פון אַלע געזעלשאַפטליכע אײנלאַדונגען, ער מוז אַלע זײנע באַקאַנטשאַפטען אָבברעכען. ער פיהלט אַפילו אין דעם קײן פאַרלוסט ניט, אָבער ער װאָלט פונדעסטװעגען בעסער געװאָלט ער זאָל ניט מוזען ערשײנען פּונקט צום שלאָגען פון זײגער, נאָר קענען קומען װען די צײל און לוסט װעלען אים ברענגען. זי, װעלכע איז פריהער געװען אַ ציל, איז איצט געװאָרען אַ קײט.
װוּ זײט איר אַהינגעקומען, איר אַלע שעהנע ראָמאַנען, אין װעלכע דער ליבהאָבער האָט קײן אַנדער זאַך ניט צו טאָן געהאַט װי נאָר צו ליבען, אין װעלכע ער האָט געליבט פון פרימאָרגען ביז אָװענד, פלעגט אױפשטעהן אין דער פריה אום צו ליבען, געליבט דעם גאַנצען טאָג, און פאַרבראַכט אַ שלאָפלאָזע נאַכט פון ליבע ! עס איז אַ קרעפטיגער און רעאַליסטישער שטריך אין „אַדאָלף", װאָס דער ליבהאָבער פיהלט דעם פאַרלוסט פון צײט אַלס — פאַרלוסט.
און עס העלפט ניט װאָס ער קעמפּפט אױס צוריק זײן פרײע צײט, װען ער פאַרלירט דאָך זײן געמיטס-רוהיגקײט אױס מיטגעפיהל פאַר איר. װאָרום דער געדאַנק אַז זי לײדט שמערצען װען ער איז מיט איר ניטאָ פאַרשטערט אים די צײט װאָס ער האָט געװוּנען פאַר זיך, און אין דערזעלבער צײט ערגערט אים דער געדאַנק צו זײן אַזױ אונטערװאַרפען צו דער הערשאַפט פון אַן אַנדער מענשען. און װען ער קומט דאַן צו איר, געשועלט פון דעם באַװוּסטזײן אַז ער איז צוריקגעקומען פיל שנעלער װי עס איז

געװען פאַרנינפטיג פאַר איר נאָמען אָדער פאָר זײנע באַשעפטיגונגען, געפינט ער זי אומגליקליך דערפאַר װאָס ער איז אַזױ לאַנג געװען אַװעק. ער האָט געליטען צװײ שעה זיך פאָרשטעלענדיק איר אונגעדולדיגען װאַרטען, איצט מוז ער נאָך צװײ שעה לײדען ביז ער קען זי באַרוהיגען. פונדעסטװעגען פיהלט ער זיך גליקליד, זאָגט זיך אַלײן אַז ס'איז זיס אַזױ געליבט צו װערען, אָבער אין גרונד גענומען טרײסט ער זיך דאָך אונבאַװוּסט מיט דעם געפיהל, אַז די אונגלײכהײט אין זײער לאַגע מוז סוף כל סוף מאַכען אַן ענדע צו זײער פאַרהעלטניש.
צוערשט דערשפּירט ער דעם שמערץ װאָס ער קען ניט זײן ערליך ; װאָרום דער גראַף קומט צוריק, און ער איז געצװוּנגען אים צו נאַרען. דערנאָך הױבט ער אָן לײדען צוזעהענדיק װי עלאָנאָר אָפּפערט אַלע פון זײנטװעגען און זאָגט זיך אָב סײ פון איר הײם, סײ פון איר פאַרמעגען. און דיזער שמערץ איז אַ דאָפּעלטער : טײלװײז עגאָאיסטיש, װאָרום מיט פאַרצװײפלונג קוקט ער צו װי זײן פרײהײט װער געלײמט דורך די אָפּפער װאָס זי ברענגט אים מיט אַזאַ טיפער פרײד, טײלװײז סימפּאַטיש, װאָרום ער זעהט װי די געזעלשאַפט פאַלט אַרױף אױף איר רעפּוטאַציע און צורײסט זי װי אַ הונגעריגע היענע. אַלץ װאָס זי האָט געװוּנען דורך יאָרען פון רײנער אױפפירונג פאַרלירט זי אין אײן אײנציגען טאָג. איר שטאָלץ לײדט שרעקליך, און זײן איבערגעבענקײט װערט אַ פליכט. פון יעצט אָן עקזיסטירט צװישען זײ אַ געהײמער װעה, װאָס זײ װאַגען ניט צו פאַרטרױען אײנער דעם אַנדערען. אַדאָלפ'ס כאַראַקטער הױבט אָן פאַרדאָרבען צו װערען. אין דער צײט װאָס ער דועלירט מיט עמיצען, װאָס האָט גערעדט שלעכטס אױף עלעאָנאָר'ן, שאַדט ער אַלײן ניט װילענדיק איהר נאָמען ; װאָרום ער זוכט אַ מין טרײסט פאַר דער אָבהענגיגקײט אין װעלכער ער לעבט דאַדורך װאָס ער װאַרפט איבעראַל שפּאָט אױף די פרױען און אױף די יעניגע װאָס װאַרפען זיך אונטער צו זײער דעספּאָטיע, און דיזע אױסדריקען זײנע װערען שלעכט אױסגעטײטשט. ער, װעלכער קען קײן טרער ניט בײשטעהן, האַלט דאָך פאַר גענוג עהרװירדיק פאַר אים, איבעראַל צו רײדען מיט שפּאָט און פאַראַכטונג װעגען דער פרױ.

אַנדערע האָבען געהאַט דאָס אומגליק צו ליבען, ניט געפינענדיג קײן געגען-ליבע ; ער לײדט דאָס פאַרקערטע, צו װערען גער ליבט, װען ער ליבט ניט מער. װי שטאַרק ער באַמיהט זיך ניט אוּיסצוזעהן פרײליך יעדען מאָל װען ער דערזעהט עלעאָנאָר, בליקט זי דאָך אים דורך, און עס קומט ענדליך צו אײנער פון יענע שרעקליכע סצענעס, װאָס מאַדאַם דע סטאל האָט קאָנסטאַנ'ען אַלײן אַזױ פיעל מאָל פאַרשאַפט, אין װעלכע עלעאָנאָר'ס שטירמישע זעלע רעדט זיך אױס מיט אַזאַ ביטערקײט, װאָס גרעניצט זיך מיט האַס. אָבער די דרױסענדיגע װעלט זוכט דאָך עלעאָנאָר'ן פון אים צו דערװײטערען. אַדאָלפ'ס פאָטער װיל ניט אַז זײן זוהן זאָל פאַרשװענדען זײן יוגענד אױף אַזאַ פאַרבינדונג, און אַן אײנפאַכעס געפיהל פון ריטערליכזןײט טרײבט אַדאָלפ'ן ער זאָל מיט איר אַנטלױפען. זײ פאַרברענגען אַ געװיסע צײט אין אַ פרײנדליכען געמיטס-צושטאַנד װאָס זעהט אױס װי ליבע. עלעאָנאָר ברענגט גײע קרבנות װעלכע זײנען פאַר אַדאָלפ'ן אַ פּײן אָנצונעהמען. אָט לײדט זי דערפון װאָס זי װערט ניט געליבט, װי ער דערפון װאָס ער ליבע ניט, אָט װערט זי אַזױ באַרױשט אין איר ליבע, אַז זי זעהט זי דאָפּעלט שטאַרק און זי נעהמט זי אָן פאַר אַ געגענזײטיגער. זײ לעבען בײדע אין דער עראינערונג פון זײער פריהעריגען גליק, װעלכע איז גענוג שטאַרק צו מאַכען אַ שײדונג פאַר זײ צו שמערצליך, נײן, אַפילו אונדענקבאַר, אָבער צו שװאַך צו מאַכען זײער צוזאַמענלעבען אַ פרײד. די צערטליכע אָבער דאָך מאַטע װערטער, מיט װעלכע אַדאָלף צײגט יעצט אַרױס זײן ליבע צו עלעאָנאָר, זײנען גלײך צו די דאַרע, פאַרבלאָזע בלעטער װעלכע בלײבען ביז'ן װינטער הענגען דאָ און דאָרט אױף אַ לאַנג אָבגעהאַקטען צװײג.
אױף אַזאַ אופן מאַכט ער ניט יענע גליקליך, װעלכע מאַכט אים אַזױ אומגליקליך. יעדען מאָל װען זי דענקט אַז זי האָט זיך ערװאָרבען נײע רעכט, פיהלט ער זיך געשמידט אין נײע קײטען. איר לײדענשאַפטליכקײט מאַכט זײער צוזאַמענלעבען פאַר אַ שטענדיגען שטורם. איך דערמאָן זיך פאָלגענדע װערטער אין אַ ביאָגראַפיע פון קאָנסטאַן : אין דיזען יאָר האָט זיך קאָנסטאַנ'ען געלעבט גוט : „מאַדאַם דע סטאַל איז געװען אין רוסלאַנד."

עלאָנאָר ירש'עט איר פאָטער און דאַרף מער ניט אַדאָלפ'ס שוץ. די װעלט באַשולדיגט אים דאַן זאָגאַר, אַז ער ציהט זיך נוצען פון איר פרײנדשאַפט, און מען האַסט אים דערפאַר װאָס ער רואינירט איר רעפּוטאַציע, װײל ער געפינט זיך שטענדיק אין איר געגענװאַרט, בשעת ער קען, זעלבסט פאַרשטענדליך, ניט ערקלערען, אַז דאָס קען זי אָהן אים ניט לעבען.
זײן לעבען װערט אים צורונען צװישען די פינגער, ער דערפילט ניט קײנע פון די פאַרשפּרעכונגען װאָס זײן יוגענד האָט געגעבען, װאָרום װי עס װערט אים געזאָגט פון אַלע זײטען, שטעהט צװישען אים און יעדער מעגליכער צוקונפט אַן אונאיבערשטײגליכֿע װאַנד, און דיזע װאַנד איז עלעאָנאָר. ער באַשליסט ענדליך אָבצוברעכען מיט איר ; אָבער דיזער באַשלוס אַלײן װערט אַ נײע צרה פאַר אים, װאָרום פון דעם אױגענבליק אָן װאָס ער לאָזט איבער איר פאַלען דעם טױט-אורטײל, װעלכען ער איז אָבער צו שװאַך אױסצופירען באַלד, פאַרשװינדט יעדע ביטערקײט פון זײן האַרצען, און ער װײזט איר אַרױס אַזעלכע צערטליכע געפיהלען אַז זי מיספאַרשטעהט אים און באַטראַכט זיך װידער אַלס גערעטעט.
מיט אַ לעצטער אָנשטרענגונג זוכט זי אים צו געװינען, אױפ-
װעקענדיק אין אים אײפערזוכט. אָבער אַלץ איז יעצט אומזיסט ; פון אַלע זײטען דריקען די אַרומיגע אױף אַדאָלפ'ן און שטעלען אים פאָר די אָבברעכונג אַלס די נאַטירליכסטע זאַך אין דער װעלט, אַלס אַ פליכט צו זײן פאָטער, צו זײן צוקונפט, זאָגאַר צו דער אומגליקליכער פרױ, צו װעלכער ער איז געשמידט און װעלכע ער מוטשעט. מען שטעקט עלעאָנאָר אַרײן אַ בריף אין האַנד, דורך װעלכען זי דערװיסט זיך אַדאָלפ'ס אַבזיכטען. זי פאַלט אַרײן אין אַ שטאַרקען פיבער און שטאַרבט, אָבער זי היט-אױף איר ליבע צו אַדאָלפ'ן ביז'ן לעצטען אטעם-צוג.
אַזױ שנעל װי אַדאָלף קריגט זײן פרײהײט דערפיהלט ער אַ שרעקליכע פּוסטקײט אין זײן נשמה, ער װײסט ניט מער װאָס ער זאָל מיט איר אָנפאַנגען צו טאָן, און ער בענקט צוריק נאָך זײנע אַלטע קײטען.
דעם מוסר חשכל פון דעם בוך האָט קאָנסטאַן אױסגעדריקט

אױף פאָלגענדען אופן : דאָס ליבעס-געפיהל האָט ניט בכח צו קעמפּפען געגען דער אָרדנונג ; די געזעלשאַפט איז צו שטאַרק. די ליבע װאָס זי באַשטעטיגט גיט און הײליגט ניט פאַרביטערט זי. װעה דעריבער דער פרױ, װעלכע זוכט איר שטיצע אין אַ געפיהל, װעלכען אַלע פאַרבינדען זיך צו פאַרגיפטען און געגען װעלכען די געזעלשאַפט, װען זי באַטראַכט אים ניט פאַר געזעצליך, באַװאפענט זיך מיט אַלץ װאָס איז בײז אין דעם מענשליכען האַרצען אום צו פאַרניכטען אַלץ װאָס איז גוט אין אים."