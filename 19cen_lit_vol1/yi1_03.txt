געטהע'ס „װערטהער".
„די נײע העלאָיז" איז ערשינען אין 1761. דרײצען יאָר שפּעטער, אין אַן אַנדער לאַנד, אונטער זעהר פאַרשײדענע אומשטענדען, האָט אַ יונגער זשעני, װעלכער האָט װעניג בשותפית'עס מיט רוסאָ אָבער איז באאײנפלוסט פון זײן ראָמאַן און זײנע אידעען, געשריבען אַ קלײן בוך, װאָס האָט באַזעסען אַלע מעלות פון „דער נײער העלאָיז" נעבען פיעלע אַנדערע, און קײנע פון זײנע חסרונות, אַ בוך װאָס האָט ניט טױזענדע, נאָר מיליאָנען געמיטער אױפגעשטורמט, האָט אַרײנגעפלאָסען אין אַ גאַנצען דור אַ לעבעדיגע באַגײסטערונג און אַ לײדענשאַפטליכע בענקשאַפט נאָכ'ן טױט, און געטריבען אַ ניט קײן קלײנע צאָל מענשען צו קרענקליכער עמפּפינדליכקײט, צו פאַרצװײפלונג, צו לעדיג-געהערײ און צו זעלבסטמאָרד און װאָס האָט געהאַט די עהרע פאַרבאָטען צו װערען אַלס ניט-רעליגיעז פון דער דענישער פאָטערליכער רעגירונג. דאָס דאָזיגע בוך איז „װערטהער". סעינט-פּרע האָט אומגעביטען זײן קאָסטום און האָט אָנגעטאָן די באַריהמטע װערטהערקלײדונג, דעם בלױען ראָק און די געלבע װעסט, און רוסאָ'ס ממבּ מ!!סאַ איז אַריבער אין .דער דײטשער ליטעראַטור אַלס „די שעהנע זעלע."
װאָס איז װערטהער ? דעפיניציאָנען קענען ניט אױסשעפּען דעם אונענדליכען רײכטום פון אַ דיכטערישען מײסטערװערק, אָבער מען קען מיט אַ פּאָר װערטער זאָגען, אַז דיזע געשיכטע פון אַ לײדענשאַפטליכער און אומגליקליכער ליבע האָט איר באַדײטונג אין דעם, װאָס זי דריקט אױס ניט בלױז די צופעלינע לײדענשאַפט און דאָס צופעליגע אומגליק פון אן אײנצעלנעם אינ-

דיװידואום, נאָר איז אַזױ באַהאַנדעלט, אַז די לײדענשאַפטען, בענקענישען און קװאַלען פון אַ גאַנצער עפּאָכע האָבען אין אים זײער אױסדרוק געפונען. דער העלד פון דער ערצעהלונג איז אַ יונגער מאַן פון בירגערליכער אָבשטאַמונג, װעלכער איז מאַלעריש באַגאַבט און מאָלט פון נײגונג, אָבער לױט פּראָפעסיע איז ער אַ סעקרעטער אין אַ געזאַנדשאַפט. דיזען יונגעגמאַן האָט געטהע ניט-װילענדיק פאָרמירט לױט זײן אײגענעם יוגענד-בילד, ער זעהט, פיהלט און דענקט מיט זײן גאַנצער רײכער און שפּרודלענדער זשעניאַליטעט װי דער יונגער געטהע, אַון דאַדורך פאַרװאַנדעלט זיך װערטהער אין אַ גרױסער סימבאָלישער פיגור : ער איז מער װי דער גײסט פון אַ נײער צײט. ער איז כמעט צו רײך און גרױס אױפגעפאַסט פאַר זײן שיקזאַל. עס איז פילײכט פאַראַן זאָגאַר אַ דיסאָנאַנס צװישען דעם ערשטען טײל פון דעם בוך, װוּ װערטהער'ס גײסט װײזט זיך אַרױס אין זײן ענערגישער געזונדקײט און יוגענדליכער קראַפט, און דעם צװײטען טײל, װוּ ער געהט אונטער. אין דער ערשטער העלפט האָט װערטהער מער פון געטהע'ן אַלײן, װעלכער האָט זיך דאָך דעם טױט ניט געמאַכט. אין דער צװײטער העלפט האָט ער מער פון דעם יונגען יערוסאַלעם, װעמעס אומגליקליכער טױט האָט געדינט אַלס טעמע פאַר'ן בוך. אָבער אַזױ װי װערטהער איז, איז ער דאָך אַ טיפּוס. װערטהער איז ניט נאָר דורך זײן לײדענשאַפטליכקײט אַ נאַטור-װעזען, ער איז נאַטור אין יענעם באַזונדערען זין אין װעלכען געניוס איז נאַטור. בעת ער פאַרלירט זיך אין דער נאַטור, פיהלט ער דאָס גאַנצע אונענדליכע לעבען פון דער נאַטור אין זיך, און פיהלט זיך דאַדורך „געגעטערט". מיר לעזען, צ. ב., װערטהער'ס װוּנדערליכע טאַגעבוך-פאַרצײכנונגען פון אַבּטען אױגוסט 1771. זי איז מעכטינ און געניאַל װי אַ מאָנאָלאָג פון פאַוסט. מיר לעזען די שילדערונג װי „דאָס אינערע לעבען פון דער נאַטור" עפענט זיך פאַר אים, װי ער זעהט „די אַלע אונערגרינדליכע קרעפטען אין דער טיפעניש פון דער ערד װירקען און שאַפען", װי ער שמאַכט דערנאָך „צו טרינקען די קװאַלענדע פרײד פון דעם שױמענדען בעכער פון דער אונענדליכקײט און בלױז אײן אױגענבליק צו פיהלען אין רער אײנגעשרענקטער קראַפט פון זײן בוזים אַ טראָפּען פון דער

זעליגקײט פון יענעם װעזען װאָס ברענגט אַרױס אַלץ אין זיך און דורך זיך." װען מען לעזט דאָס, דאַן פאַרשטעהט מען װי אַזױ, װען ער הױבט זיך אָן פיהלען װי אַ פאַרשפּאַרטער װאָס זעהט קײן אױסװעג ניט, קען ער אַרומגעכאפּט װערען פון אַ ברענענדען, אַזױ צו זאָגען פּאַנטעאיסטישען פאַרלאַנג אַװעקצושלײדערען פון זיך זײן מענשליכען זײן, אום „מיט די שטורמװינדען צו צורײסען די װאָלקענס און ערגרײפען די 'װעלען", — און דאַן פיהלט מען די באַרעכטיגונג אין דעם אױסרוף מיט װעלכען ער שטאַרבט : „נאַטור ! דײן זוהן, דײן פרײנד, דײן געליבטער דערנעהנט זיך צו זײן סוף."
עס איז אונמעגליך אַז אַ זעלע, װעלכע פאָדערט אַזאַ גרױסען פּלאַץ, זאָל זיך ניט אָנשטױסען אָן די ענגע ראַמען פון דער געזעלשאַפט, איבערהױפּט װי זי איז געװען אײנגעצאַמט אין פעסטע רעגלען צו דער ענד פון דעם געזעלשאַפטסליכסטען פון אַלע יאָרהונדערטען. װערטהער פאַראַכטעט רעגעלען אױף אַלע געביטען. אין אַ צײט װען די פּאָעזיע איז געװען געפּענטעט פון רעגעלען, פירט ער זײ אַלע צו צו אײנס : „דערקען דאָס גרױסע און װאַג עס אױסצושפּרעכען." און זײענדיק אַ קינסטלער האָט ער פּונקט אַזעלכע אפּיקורסישע אנזיכטען אױף דער מאַלערײ װי אױף דער פּאָעזי. ער באַגעגענט אַ חבר אין פּראָפעסיע, װאָס איז נאָר-װאָס אַרױס פון דער אַקאַדעמיע, װעלכער פאַרשלאָגט אים דעם קאָפּ מיט די תּורות פון אַלע באַריהמטע טעאָרעטיקער, צװישען זײ װינקעלמאַן און סולצער. דיזער חברה-מאַן איז פאַר אים אַן אמת'ער שרעק : „די נאַטור אַלײן", שרײבט ער, „בילדעט דעם גרױסען קינסטלער. מען קען אַ סך זאָגען צו גונסטען פון רעגעלען, אונגעפער דאָסוואָס מען קען זאָגען צו גונסטען פון די רעגעלען פון דער בירגערליכער געזעלשאַפט . אַ מענש װאָס בילדעט זיך אױס אױף זײ װעט קײנמאָל ניט אַרױסברענגען עטװאָס אינגאַנצען געשמאַקלאָזעס אָדער שלעכטעס, פּונקט װי אײנער װאָס פירט זיך אױף לױט די געזעצען פון העפליכקײט װעט קײנמאָל ניט זײן אן אונערטרעגליכער שכן אָדער אַן אױסערגעװײנליכער אױסװוּרף ; פונדעסטװעגען, מען מעג זיך זאָגען װאָס מען װיל,

די רעגעלען צושטערען פאָרט דאָס אמת'ע געפיהל פון נאַטור און זײן אמת'ן אױסדרוק."
אין דעם דאָזיגען האַס װאָס װערטהער האָט געגען אַלע פון דרױסען געגעבענע רעגעלען ליגט אױך זײן פאַראַכטונג פאַר אַלע געקינסטעלטע אױסדריקען סײ אױפ'ן געביט פון דער שעהנקײט סײ אױפ'ן סאָציאַלען געביט. דאַריבער קריצט ער מיט די צײן פון פאַרביטערונג װען דער פירשט, װעלכער פאַרמאָגט אַ קנאַפּען זין פיר שעהנקײט, ענטפערט אין אַ געשפּרעך מיט אים איבער קונסט, מיט פלאַכע, פּאַטענטירטע טערמינען אױף װערטהער'ס װאַרימען אױסגוס. דאריבער װערט ער אין דעם געשפּרעך מיט אַלבערט'ן אױפגעבראַכט איבער דעם פאַרטיגען צעטעל פון אָנגענומענע געזעלשאַפטליכע מײנונגען, װעלכען דיזער האָט אימער אױפ'ן שפּיץ צונג : „איר מענשען," רופט ער אױס, „אום פון עטװאָס צו רײדען, מוזט גלײך זאָגען : דאָס איז נאַריש, דאָס איז קלוג, דאָס איז גוט, דאָס איז שלעכט ! װאָס זאָל דאָס אַלץ מײנען ? האָט איר אױסגעפאָרשט די אינערליכע באַדײטונג פון אַ האַנדלונג ? קענט איר מיט באַטשימטקײט אַנטװיקלען די אורזאכע װאַרום זי איז געשעהן, װאַרום זי האָט געמוזט געשעהן ? װען איר װאָלט עס געקענט, װאָלט איר ניט זײן אַזױ איבעראײלט מיט אײערע אורטײלען." דאריבער רעגט אים אזױ אױף די פּעדאַנטערײ פון דעם געזאַנדטען װען ער גיט אים צוריק דעפּעשען צו פאַרריכטען קלײניגקײטען פון סטיל, דטריבער װינשט ער אַלע אומגליקען אױף דעם טעאָלאָגישען „בלױ-זאָק", װעלכער האָט אױסגעהאַקט די פּראַכטפולע נוסבױמער פון דעם פּריסטערישען גאָרטען ; דאריבער איז ער פאַרביטערט, מער װי עס איז פאַרנינפטיג, איבער אַלע פּרעטענזיעס פון דער טױטער געלערזאַמקײט, איבער אַלע לעבלאָזע און צערעמאָניעלע פאָרמאַליטעטען, אַלע פאָדערונגען אױף געהאָרכזאַמקײט און אונטערטעניגקײט מצד אַ געװיסען קלאַס פון דער געזעלשאַפט.
ער אַנטלױפט דאַן צו זוכען רעטונג בײ קינדער, װעלכע „זײנען נעהנטער פון אַלע אױף דער ערד צו זײן האַרצען", און בײ פּראָסטע מענשען, װעמעס אמת'ע געפיהלען און אמת'ע לײדענשאַפטען פאַרמאָגען אַ שעהנקײט, װאָס קען אין זײנע אױגען פון

קײן זאַך ניט איבערטראָפען װערען. עס איז דאַריבער געניג ער זאָל באַָבאַכטען די מײדלעך, װעלכע געהען צום ברונען נאָך װאַסער, אום זיך צו דערמאָנען אָן די טעג פון די פּאַטריאַרכען, אָן אַליעזר און רבקה ; צו קאָכען אַלײן זײנע צוקער-אַרבעס אום זיך אַריבערצוטראָגען אין זכרון אין יענער האָמערישער צײט, װען פּענעלאָפּ'ס מוטיגע ליבהאָבער טױטען און בראָטען אַלײן זײערע אָקסען און שװײנען. די נאַטור באַצױבערט און ענטציקט אים. אױב ער איז ניט קײן קריסט, אױב, װי ער דריקט זיך אױס, ער געהער ניט צו דיעניגע װעלכע זײנען געגעבען דעם זוהן, װײל זײן האַרץ זאָגט אים, אַז דער פאָטער װיל אים פאַר זיך באַהאַלטען, איז עס דערפאַר װאָס דער פאָטער פאַר אים — איז די נאַטור, און דיזע איז זײן גאָט.
װוּהין ער װענדט זיך, שטױסט ער זיך אָן איבעראַל אָן דער געזעלשאַפט װי זי איז געאָרדענט דורך קאַלטע און שטײפע רעגעלען. ער װערט אױף אַ באַלײדיגענדען אופן אױסגעװיזען פון אַ חשוב'ער געזעלשאַפט נאָר דערפאַר װאָס ער, אַ בירגערליכער, אַ פּלעבײער, גאָרניט אױסען זײענדיק, איז געבליבען שטעהן אין זאַל פון זײן הער װען אַריסטאָקראַטישע געסט זײנען אָנגעקומען. ליבענדיק אַלײן הײס און אומגליקליך, אינטערעסירט ער זיך מיט דער רעטונג פון אַן אומגליקליכען, װעלכער איז פון אַן אונבאַזיגבאַרער און ניט-אונערװידערטער ליבע געטריבען געװאָרען צו גװאַלט און צום מאָרד פון אַ קאָנקורענט. אָבער ניט בלױז װערט װערטהער'ס באַמיהונג צוריקגעװיזען פון די שטרענגע פאַרטרעטער פון דער אָרדנונג, נאָר ער װערט נאָך פון געזעץ פאַרפליכטעט צו זאָגען עדות געגען דעמיעניגען, װעמען ער װיל אַזױ גערן און האַרציג באַשיצען און דעטען.
און דאָס אַלץ זײנען נאָר נעבענזאַכען. די מײדעל װעלכע ער ליבט און װעלכע ער װאָלט געקענט לײכט געװינען װען די געזעלשאַפטליכע אָרדנונג װאָלט ניט געשטאַנען צװישען, װערט די װײב פון אַן אַנדערען. אין דיזען לעצטען קאָנפליקט װערט זײן האַרץ געבראָכען.
אָט אַזױ שילדערט דאָס דאָזיגע בוך דאָס רעכט און דאָס אונרעכט פון דעם פולען האַרצען געגען די נישטיגע און שטײ-

פע רעגעלען פון דעם אַלטעגליכען לעבען, װאָס איז געאָרדענט פון דעם פאַרשטאַנד, זײן ציהען זיך צו דער אונענדליכקײט, זײן פרײהײטס-דראַנג ; דאָס האַרץ װאָס פיהלט דאָס לעבען פאַר אַ תּפיסה, און אַלע שײד-װענד פון דער געזעלשאַפט פאַר די תּפיסהװענד. אַלץ װאָס די געזעלשאַפט גיט איז, װי װערטהער זאָגט, די ערלױבניש צו באַמאָלען זיך די װענד, צװישען װעלכען מען זיצט געפאַנגען, מיט פאַרבען-רײכע בילדער און ליכטיגע אױסזיכטען. אָבער די װענד אַלײן װערען דורכדעם ניט אומגעװאָרפען. אָט דאַרום דאָס דאָזיגע שלאָגען מיט'ן קאָפּ אין װאַנד, דאָס דאָזיגע לאַנגע יאָמערען, די דאָזיגע טיפע פאַרצװײפלונג, װעלכע נאָר אַ רעװאָלװער-שאָס אין האַרצען קען לינדערען. װען נאַפּאָלעאָן האָט געהאַט זײן באַקאַנטע באַגעגעניש מיט געטהע'ן האָט ער אים פאָרגעװאָרפען אַז ער האָט די ליבעס-געשיכטע פאַרבונדען מיט אַן אױסדרוק פון אונצופרידענקײט געגען דער אַריסטאָקראַטישער געזעלשאַפט ; אָבער װי מען זעהט — מיט אומרעכט, װאָרום דיזע בײדע פאַרהעלטנישען זײנען ענג פאַרבונדען און צוזאַמען דריקען זײ אױס די אידעע פון דעם בוך.
דאָ װערט ניט, װי אין „דער נײער העלאָיז", פאָרגעשטעלט דער זיג פון דער טוגענד און דער געטליכער רעליגיעזיטעט איבער דעם נאַטור-טריב און דער לײדענשאַפט, נאָר דער פאַטאַליזם פון דער לײדענשאַפט. מיט פאַטאַליסטישער נױטװענדיגקײט געהט אין דיזער האַרצענס-טראַגעדיע די לײדענשאַפט, װאָס װײס ניט פון קײנע רעגעלען און קײנע צאַמען, צו גרונד.
אין יאָהר 1774 אַלזאָ איז ערשינען דאָס דאָזיע בוך, װעמעס שלוס-בלעטער זײנען, אַגב, ניט ערפונדען פון געטהע'ן. מיט דעם רעכט װאָס יעדער שאַפענדער גײסט באַזיצט, צו נעהמען זײן אײגענטום װוּ ער געפינט עס, האָט ער זײ װערטליך אַראָבגעשריבען פון אַ מאַנוסקריפּט, װעלכער האָט באַהאַנדעלט די ענדע פון דעם יונגען יערוסאַלעם. דער מאַנוסקריפּט איז אָבגעדרוקט אין קעסטנער'ס בוך איבער געטהע און לאָטטע. בלױז אײן אײנציג װאָרט האָט געטהע געענדערט אַלס װוּלגאַר און שלעכט-קלינגעגד. אין מאַנוסקריפּט שטעהט : „ באַרביערגעזעלען (שעהרער) טרוגען איהן". דאָס בוך ענדיגט זיך אַזױ : „ האַנד

ווערקער טרוגען איהן, קײן גײסטליכער האַט איהן באַגלײטעט." אין זײן שנײדענדער קורצקײט דריקט אױס דיזער זאַץ אַז אַ לעבען איז געענדיגט, אַז אין קאַמפּף מיט זיך זעלבסט און מיט דער געזעלשאַפט איז אַ מענש, טױטליך פאַרװוּנדעט אין זײנע סימפּאַטיען און שטרעבונגען, אונטערגעגאַנגען. בעלימלאכות האָבען איהם געטראָגען, װאָרום די בירגערליכע געזעלשאַפט האָט זיך פאַריסעאיש צוריקגעהאַלטען. קײן גײסטליכער האָט אים ניט באַגלײט, דען ער איז געװען אַ זעלבסטמערדער אָון האָט געבראָכען יעדע קירכליכע און רעליגיעזע פליכט. אָבער ער האָט ליב געהאַט דעם פּראָסטען מענשען און האָט פאַרקערט מיט דעם אונגעבילדעטען, דאַרום האָבען אים די דאָזיגע באַגלײט צום קבר.
עס איז יעדען באַװוּסט װאָס פאַר אַ שטראָם פון סענטימענ-
טאַלער ליטעראַטור עס האָט זיך אַ גאָס געטאָן נאָך דיזען בור, װי פיעלע טרערען-רײכע ראָמאַנען האָבען פון אים אַרױסגעשטאַמט, װי זײן געפיהלט-װײכקײט איז בײ אײניגע — װי בײ קלאַורען, לאַפאָנטעין, און דעם דענער ראַהבעק — פאַרװאַנדעלט געװאָרען אין אַ שװערער, פּלומפּער סענטימענטאַליטעט, און בײ אַנדערע — װי אין אינגמאַנ'ס פריהסטע דראַמען און ראָמאַנען — אין אַ פאַרפײנטער פּלאַטאָנישער טרױמערײ. מען פראַגלײכט איבערהױפּט די דירעקטע נאָכאַהמונג פון װערטהער אין „װאַרנער'ס װאַנדערונגען". אָבער „װערטהער" אַלײן איז אין דעם ניט שולדיג ; װאָרום דאָס װאָס דאָס בוך איז פאַרטרונקען אין געפיהלטװײכקײט איז נאָר אײן זײט פון אים. פון אינמיטען פון דיזער פאַרטרונקענקײט שלאָגט אַרױס אַזאַ געזונדעס געפיהל פון נאַטור און לעבען, אַזאַ קראַפטפולער און רעװאָלוציאָנערער צאָרן געגען דער קאָנװענציאָנעלער געזעלשאַפט, די אַריסטאָקראַטישע פאָראורטײלען און דער פּעדאַנטערײ פון דעם געשעפטס-לעבען, אַז דער הױפּט אײנדרוק פון דעם בוך איז דער דראַנג נאָך נאַטירליכקײט און פּאָעזיע, װעלכען זי שילדערט, װעקט און באַפרידיגט.
װאָס פאַר אַ פּראָגרעס מיר האָבען דאָ איבער „דער נײער העלאָיז"!
קודם כל האָבען מיר דאָ נאָך אַ רײנערעס, טיפערעס, גע-

ניאַלערעס געפיהל פאַר דער נאַטור-אומגעבונג און דער לאַנדשאַפט װי בײ רוסאָ. דער אונטערשײד אין דער נאַטור-אױפפאַסונג ערקלערט זיך דערמיט װאָס אַ גרױסע ליטעראַרישע געץ עהעניש איז אין דער צװישענצײט פאָרגעקומען — די אַרױסגאַבע פון „אָססיאן", װעלכע האָט אַזאַ אונגעהױערען אײנדרוק געמאַכט. עס איז באַװוּסט װי דער שאָטלענדישער דיכטער האָט זאָגאַר דאָס האַרטע האַרץ פון נאַפּאָלעאָנ'ען צושמאָלצען, אַזױ אַז ער האָט אים געשטעלט הױך איבער האָמער'ן. דעמאָלט האָט מען נאָך געגלױבט אין דער עכטקײט פון „אָססיאַן" און די צײט איז נאָך ניט געװען געקומען װען מען האָט זיך פון דיזע דיכטונגען אָבגעקערט מיט דעם זעלבען ערגער און װידערװילען, װעלכען עס דערפיהלט אַ קאָמפּאַניע אין גאָרטען װעלכע טראָגט זיך אַװעק אין טרױמערײ דורך די טענער פון אַ נאַכטיגאַל און דאַן געפינט זי פּלוצלינג אױס אַז זי איז נאָר געמאַכט געװאָרען צום נאַר פון עפּיס אַ שטיפער, װאָס האָט די נאַכטיגאַל נאָכגעאַהמט. עס איז געלונגען מאַקפערסאָן אָבצורוקען האָמער'ן אָן אַ זײט אין דעם האַרצען פון זײנע צײט-מענשען. ער האָט באַײנפלוסט אױך געטהע'ן. דטריבער װערט דאָ אין „װערטהער" די געזונטע, האָמערישע נאַטור-אַנשױאונג, װעלכע הערשט אין דער ערשטער העלפט פון בוך, ביסלעכװײז פאַרדרענגט דורך די אונרוהיגע אָססיאַנישע נעבעל-בילדער, װעלכע פּאַסען צו דער װאַקסענדער קרענקליכקײט, דער אונרוהיגקײט און דער ליריק פון דער לײדענשאַפט.
די הױפּט פרױען-פיגור אין דוסאָ'ס ראָמאַן איז ניט געצײכענט מיט אַ זיכערער האַנד. עס פעהלט דאָרט, װי כמעט איבעראַל אין דער פראַנצױזישער פּאָעזיע, די נאַיװיטעט פון דער װײבליבקײט. זשולי איז אַ קלאַסישע פאָרלױפערין פון די העלדינען אין באַלזאַק'ס ראָמאַנען. װי אונענדליך װײט זי שטעהט אין װאַהרער און עכטער לײדענשאַפט פון איר נאָמען-פאַרװאַכדטער, דער װירקליכער העלאָיז ! װי טיף דורכגעפיהלט עס איז יעדעס װאָרט בײ דיזער, די ליבעס-אױסגוסען פּונקט װי די אױסגוסען פון רעליגיעזיטעט, און װי קאַלט זײנען זשולי'ס געטאָקטע פראַזען ! יעדען אױגענבליק פאַלט זי אַרײן אין דעקלאַמאַציאָנען

איבער דער טוגענד און איבער דעם העכסטען װעזען, װי זי רופט אָן פילאָזאָפיש דעם אורקװאַל פון לעבען. זי פאַרגעהט זיך אין זאַצען װי פאָלגענדע : „אַלע מענשליכע אַנגעלעגענהײטען זײנען אַזױ נישטיג, אַז אױסער דעם װעזען, װעלכער עקזיסטירט דורך זיך זעלבסט, אי,ז קײן שעהנעס ניטאָ, אױסער דאָס װאָס איז ניטאָ" — זי מײנט אונזערע אילוזיעס. זשולי רעזאָנירט און דעקלאַמירט. װי נאַיװ און נאַטירליך ערשײנט אין קאָנטראַסט צו איר די קרעפטיגע שאַרלאָטע, צ. ב. אין יענער ערשטער סיטואַציאָן, װוּ זי שנײדט ברױט פאַר אירע קלײנע ברידער און שװעסטער ! דאָרט װוּ זי געהט עטװאָס אַריבער די ליניע פון נאַטירליכקײט, זינדיגט זי ניט דורך דעקלאַמאַציאָנען אױף שטעלעען, נאָר דורך אַן אָנלױף פון סענטימענטאַלער טרױמערײ, װי אין דער סצענע װוּ אירע און װערטהער'ס געדאַנקען באַגעגנען זיך װען זי שרײבט אָן שװײגענדיק מיט אירע פינגער אױף די באַטױטע שױבען דאָס װאָרט „קלאָפּשטאָק."
און פון סעינט-פּרע ביז װערטהער איז דער פאָרשריט פּונקט אַזױ גרױס. פילײכט דערקענט זיך שױן װאָס פאַר אַ נײעם כאַראַקטער-צוג די הױפּט-פיגור האָט געװוּנען דוררעם װאָס זי איז אַריבערגעגאַנגען דעם רהײן. סעינט-פּרע איז געװען, װי דער נאָמען אַלײן דײט אָן, דאָס ריטערליכע אידעאַל. געטהע דער דיכטער פון דער מאָדערנער צײט מאַכט פון דעם ריטערליכען אידעאַל אַ סוף. עס איז גענוג דאָ אָנצעװײזען אַז בײ זײנע העלדען זײנען אַלע מעלות פון דער ריטערצײט, איבערהױפּט דער מוט, װאָס פאַרפעהלט קײנמאָל ניט צו האָבען אַ װירקונג אױף נאַיװע לעזער, אָבגערוקט, אפשר שױן צופיעל, אָן אַ זײט. אַזױ איז אין „װערטרער", אין „װילהעלם מײסטער", אין „פאוסט". װערטהער איז ניט קײן ריטער, נאָר אַ גריבלער, אַ פּאָעט, אַ פאַנטאַסט. לאָמיר פאַרװײלען נאָך אַן אױגענבליק בײ דיזער געשטאַלט. װערטהער איז אַ קראַנקער ; װאָס פעהלט אים אײגענטליך ? ער איז אונרוהיג און פיבערהאַפט, אָבער אַז מיר פאַרשטערען עס גוט זעהען מיר, אַז זײן אונרוה איז די אונרוה פון פאָרגעפיהל, פון אונגעװיסהײט, פון אונבאַשטימטער און גרעניצלאָזער בענקשאַפט, אָבער ניט פון פאַרצװײפלונג און האָפנונגסלאָזיגקײט. ער געהער

צו אַ צײט װעלכע אַהנט, פיהלט פאָראױס, ניט צו אַ צײט װעלבע װערט אָבהענדיק און פאַרצװײפעלט. אַ קאָנטראַסט צו אים װעלען מיר געפינען אין שאַטאָבריאַנ'ס רענעי. די גרונד-קװעלע פון װערטהער'ס אומגליק איז דער צוזאַמענשטױס צװישען דער אונענדליכקײט פון דעם האַרצען און די באַשרענקונגען פון דער געזעלשאַפט. צוערשט זײנען געװען די העלדען פון דער ליטעראַ טור פירשטען און קעניגע, זײערע לעבענס-אומשטענדען זײנען געװען אין פאָלשטענדיגער האַרמאָניע מיט זײער גײסטיגער גרױסקײט. דער קאָנטראַסט צװישען דאָס אינערליכע און דאָס אױסערליכע, צװישען פאַרלאַנג און מאַכט, איז געװען אונבאַקאַנט. און אַפילו װען די ליטעראַטור האָט שױן אױסגעברײט דעם קרײז פון אירע אױסדערװעהלטע האָט זי זיך נאָך אַלץ געהאַלטען אָן די, װעלכע זײנען דורך אַריסטאָקראַטישען געבורט אָדער דורך רײכטום געשטעלט געװאָרען איבער די נידריגע מיה און שװערקײט פון לעבען. געטהע האָט אין „װילהעלם מײסטער" אָנגעגעבען די אורזאכע : „דרײ מאָל גליקליך", זאָגט ער, „זײנען די, װעמען זײער געבורט הױבט אױף גלײך איבער די אונטערשטע שטופען פון דער מענשהײט, װעלכע דאַרפען ניט דורכגעהן, אַפילו ניט פאַרװײלען אַלס געסט, אין יענע פאַרהעלטנישען, אין װעלכע מאַנכע מענשען מוזען אָבפינסטערען זײער גאַנצען לעבען. זײ װערען פון געבורט אָן באַלד געזעצט אין אַ שיף, כדי אַז בײ דער רײזע, װעלכע מיר מוזען אַלע מאַכען, זאָלען זײ מיט די גינסטיגע װינדען זיך באַדײנען און די אונגינסטיגע — אָבװאַרטען, אָנשטאָט װאָס אַנדערע, װעלכע אַרבײטען מיט זײערע אײגענע קרעפטען, שװימען נאָך מיט מיה, געניסענדיק װעניג פון גינסטיגען װינד, און, פאַרלירענדיק די כחות, געהען זײ אינגאנצען אונטער." אין שעהנע װערטער װערט דאָ געלױבט אײנע פון די פאָרצוגען פון לעבען, דאָס רײכטום ; געטהע, װעלכער האָט אָפטמאָל אין זײנע װערק, הױפּטזעכליך אין „װילהעלם מײסטער", צוליב דער ליבע צו דאָס שעהנע, געזוכט אַרײנצודרינגען אין די העכסטע קרײזען פון דער געזעלשאַפרז, האָט מיט שמערץ געפיהלט אַז דאָס לעבען פון דעם פּלעבײער איז אַ קאַמפּף, און דער טרױעריגסטער פון אַלע, אַ קאַמפּף פאַר די עקזיסטענץ-מיטעל ; אַז ער מוז נאָר טראַכ-

מען װי צו קריגען געלד, שטענדיק זיך פלײסען צו זײן שפּאָרזאַם, און זײן פרױ מוז זײן אַ גוטע הױזפרױ אַפילו װען זי איז אַ מוזע. דאריבער רעדט געטהע אַזױ פרײ װעגען די מעלות פון רײכטום. און דאָס װאָס איז אמת װעגען רײכטום, דעם װוּלגאַרסטען פון די אױסערליכע לעבענס-גיטער, דאָס איז נאָך מער אמת װעגען אַלע אַנדערע אױסערליכע פאָרמען פון גליק און מאַכט.
יעצט, בײם איבערבײט פון יאָרהונדערט, שטױסען מיר זיך אָן צום ערשטען מאָל אָן דיזען װידערשפּרוך : אַן אינדיװידואום װאָס שטעהט אין דער װעלט פון גײסט װי אַ גאָט און אַ קעניג, װאָס איז צו אַלעם סימפּאַטיש עמפּפינדליך און דורך דעם געפיהל נעהמט ער אױף אין זיך דאָס גאַנצע לעבען פון דעם אַל, װאָס שטרעבט נאָך דער װאַרהײט און קען ניט דערגרײכען, סײדען ער זאָל דערגרײכען צוגלײך די אַלװיסענהײט, אין װעמעס האַרצענס-פאָדערונגען עס ליגט אַן אָנצוהערעניש אױף אַלמעכטיגקײט (דען ער מוז זײן אַלמעכטיג אום צו קענען איבערשאַפען די קאַלטע, האַרטע װעלט אין אַ װעלט נאָך זײן האַרצען נאָך), אָבער װעלכער איז בײ אַלעם דעם, װי װערטהער, בלױז אַ סעקרעטער אין אַ געזאַנדשאַפט מיט אַ פּאָר הונדערט טהאַלער יערליכען געהאַלט, איז אַ העלפטי פון דעם טאָג אײנגעשפּאַרט אין זײן קאָנטאָר, אױסגעשלאָסען זאָגאַר פון דער העכערער געזעלשאַפט, און זעהט דאָס גאַנצע גליק פון זײן לעבען אין דעם באַזיץ פון אַ מײדעל, װאָס דער ערשטער בעסטער נאַר נעהמט זי אַװעק בײ אים פון אונטער דער נאָז, און נאָך אױף אַזאַ אופן, אַז ער אַלײן מוז, אין נאָמען פון רעכט, מאָראַל און פֿאַרנונפט, צוגעבען אַז דיזער אַנדערער װעט זײן אַ בעסערער מאַן און װעט שאַרלאָטע'ן גליקליכער מאַכען אײדער ער. װאָס מײנט דאָס אַלעס ? פּאַסט ניט די ליבע פאַר דער הײראַט, דער אינדיװידואום פאַר דער געזעלשאַפט, דאָס האַרץ צום קאָפּ ? הערשט- אַ שרעקליכע מיספאַרהעלטניש אין דעם גרױסען מעכאַניזם פון דעם זײן, און האָט זיך דיזער מעכאַניזם פאַנאַנדערגעשרױפט ? און באַלד האָט זיך טאַקע דערהערט זײן ברעכען און קראַכען װען עס איז געקומען די צײט װען אַלע מױערען זײנען אומגעװאָרפען געװאָרען און אַלע פאָרמען צעשמעטערט געװאָרען, װען אַלע קלאַסען-אונטערשײדען זײ-

נען מיט אײן קלאַפּ פאַרשװוּנדען, װען די לופט איז אָנגעפילט געװאָרען מיט פּולװער-רױך און עס האָבען אױפגעקלונגען די ערשטע טענער פון דער מאַרסעליעזע, װען הונרערטיעריגע גרעגיצען פון מלוכות זײנען אָבער און װידער איבערגערוקט געװאָרען, װען קעניגע זײנען אַראָבגעזעצט און געקעפּט געװאָרען, װען אַ טױזענדיאָר אַלטע רעליגיאָן איז אָבגעשאַפט געװאָרען, טראָנען און אַלטאַרען זײנען צושפּליטערט געװאָרען, װען אַ קאָרסיקאַנישער אַרטילעריע-לײטנאַנט האָט זיך אַלײן פּראָקלאַמירט אַלס דעם יורש פון דער רעװאָלוציע און ערקלערט אַלע װעגען אָפען פאַר'ן טאַלאַנט, װען דער זוהן פון אַ פראַנצױזישען שענקער איז אַרױף אױפ'ן טראָן פון נעאַפּעל און אַ געװעזענער גרענאַדיער האָט אױסגעשטרעקט זײן האַנד צום סצעפּטער פון שװעדען און איז געװאָרען הערשער פון נאָרװעגען.
װי געזאָגט, װערטהער װערט געטריבען פון בענקשאַפט און אונקלאָרער אונרוה. אונגעהױערע ענדערונגען ליגען צװישען אים און דעם נעכסטען מאָדערנעם טיפּוס, רענעי. אין רענעי איז די פאָעזיע פון בענקשאַפט פאַרביטען דורך דער פּאָעזיע פון אַנטױשונג. אױף דעם אָרט פון דער אונצופרידענהײט בעפאָר רי גרױסע קאַטאַסטראָפען קומט אָן די אונצופרידענהײט נאָך זײ. נאָך דעם אױפשװוּנג — די נידערגעשלאָגענקײט. אַלע יענע גיגאַנטישע איבערקערענישען זײנען ניט געװען אימשטאַנד צו ברענגען אין האַרמאָניע די פאַרלאַנגען פון דעם מענשליכען האַרצען מיט די אױסערליכע אומשטענדען. אַלע שעהנע טרױמען פון פרײהײט און גלײכהײט זײנען אַװעקגעװאַשען געװאָרען פון אַ ים פון בלוט און שרעקען. דער קאַמפּף פאַר דאָס רעכט פון רעם אינדיװידואום האָט געפירט צו דער ברוטאַלסטער װעלט-דעספּאָטיע. און אַזױ באַגעגנען מיר װידער אין דער ליטעראַטור דעם יונגענמאַן פון דעם יאָרהונדערט, אָבער װי פאַרענדערט ער איז ! יעדע פרישקײט און קינדישקײט איז פון אים פאַרשװוּנדען. ער איז גלײך, זײן שטערן איז געקנײטשט, זײן לעבען פאַרגעהט אין פּוסטקײט, זײן פױסט איז געבאַלט. אױסגעשלאָסען פון אַ געזעלשאַפט װעלכע ער װאַרפט אַרײן אין חרם, װײל ער קען אין איר זײן פּלאַץ ניט געפינען, זעהען מיר אים זיך אַרומטרײבען אַלײן אין דער

נײער װעלט, אין אירע אור-װעלדער, צװישען אינדיאַנער-שטאַמען. אַ גײער עלעמענט איז אַרײנגעדרינגען אין זײן זעלע, װאָס איז בײ װערטהער'ן ניט פאַראַן : די מעלאַנכאָליע. אָבּער און װידער ערקלערט װערטהער, אַז קײן זאַך איז בײ אים ניט אַזױ שטאַרק פאַרהאַסט, װי דערשלאָגענקײט און פאַרצװײפלונג ; װערטהער איז געװען אומגליקליך אָבער ניט מעלאַנכאָליש ; רענעי דאַגעגען איז פאַרזונקען אין אַן אָבהענדינען פּײן, איבער װעלכען ער קען ניט באַקומען די קאָנטראָל, ער האַסט די מענשען און זיך זעלבסט. ער איז אַ מעלאַנכאָליקער און מיזאַנטראָפּ. ער בילדעט דעם איבערגאַנג פון געטהע'ס װערטהער צו בײראָנ'ס גיאַור און קאָרסעיר.