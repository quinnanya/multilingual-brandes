שאַטאָבריאַן, אַטאַלאַ.
דאָס יאָר 1800 האָט געבראַכט דאָס ערשטע דיכטער-װערק, װעלכעס טראָגט דעם שטעמפּעל פון דער נײער צײט. דער אומפאַנג פון דעם װערק איז געװען קלײן, אָבער זײן באַדײטונג גרױס און זײן אײנדרוק מעכטיג. „אַטאַלאַ" האָט געמאַכט אַן אױפזעהן און געהאַט אַן ערפאָלג װי עס איז ניט אױסגעפאַלען אױפ'ן גורל פון קײן אַנדער פראַנצײזישער דיכטונג זינט די טעג פון „פּאול און װירזשיני". דאָס איז געװען אַ נאָװעלע פון די סטעפּעס און אורװעלדער פון נאָרד-אַמעריקע, מיט דעם שטאַרקען און אײגענטימליכען אַראָמאַט פון דעם יונגפרױליכען באָדען, פון װעלכען זי האָט אַרױסגעשפּראָצט. זי האָט אַנטהאַלטען די גליהענדע פאַרבען פון אַ פרעמדער נאַטור און נאָך אַ שטאַרקערע גלוט פון לײדענשאַפט. די ערצעהלונג האָט געגעבען אַ בילד פון דעם לעבען פון די װילדע אינדיאַנער אַלס הינטערגרונד פאָר דער שילדערונג פון אַן אונטערדריקטער, אָבער גראַדע דערפאַר איבערװעלטיגענדער, טױטליכער ליבעס-לײדענשאַפט. דער עפעקט פון דאָס גאַנצע װערט ערהאַבען געמאַכט דורך אַ באַפאַרבונג פון קאַטױלישע פרומקײט.
דיזע געשיכטע פון דעם לעבען און טױט פון אַ יונגער קריסטליסער אינדיאַנערין האָט געװוּנען אַזאַ פּאָפּולאַריטעט, אַז אירע הױפּט העלדען האָבען באַלד אין דער פאָרמע פון קאָלירטע האָלצגראװיורען באַפּוצט די װענד פון פראַנצױזישע גאַסט-הײזער און זײערע װאַקסענע בילדער האָבען זיך פאַרקױפט אױף די פּאַריזער ברעג-קרעמלעך װי מען פאַרקױפט אין קאַטױלישע לערער די װאַקס-בילדער פון דער מאַדאָנאַ און קריסטוס. אין אײן טעאַטער
 אין אַ פּאַריזער פאָרשטאָדט איז די העלדין אױפגעטראָטען געקלײדט אַלס אינדיאַנערין מיט הענערשע פעדערען אין אירע האָר, און דאָס „טעאַטר דעי װאַריעטעי" האָט אױפגעפירט אַ פאַרס, אין װעלכען אַ שול-אינגעל און אַ שול-מײדעל, װעלכע אַנטלױפען חתונה צו האָבען, האָבען גערעדט נאָר פון קראָקאָדילען, שטאָרכען און אַלטע װעלדער אין דעם סטיל פון „אַטאַלאַ". עס איז אױך ערשינען אַ פּאַראָדיע „אַה ! לאַ ! לאַ ! " אין װעלכער די לאַנגע און פּראַכטפולע באַשרײבונג פון די ברעגען פון דעם מיסיסיפּי װערט נאָכגעאַהמט מיט פּונקט אַזאַ לאַנגער און אױספירליכער באַשרײבונג פון אַ פעלד קאַרטאָפעל — אַזױ זאָנדערבאַר האָט עס דעמאָלט אױסגעזעהן אַז אַ שרײבער זאָל פאַרשװענדען עטליכע זײטען אױף נאַטור-שילדערונגען. אָבער אין דער צײט װאָס אַזעלכע פּאַראָדיען, שפּאַסען און קאַריקאַטורען האָבען גערעגענט אױפ'ן דיכטער איז ער ניט געװען צו באַדױערען, דען אַזעלכע זאַכען זײנען די סימפּטאָמען פון רוהם, און מיט אײן קלאַפּ איז ער פון אַן אומבאַקאַנטען געװאָרען אַ באַרימטהײט פון ערשטען ראַנג. זײן נאָמען האָט געקלונגען אין אַלע זײטען און האָט געלױטעט : פראַנסואַ רענעי דע שאַטאָבריאַן (6מבּ1עלטבּמז8על).
געבאָרען געװאָרען איז ער דער אינגסטער פון צען קינדער אין אַן אַלטער אַדעליגער פאַמיליע אין סט. מאַלאָ (ברעטאַן). זײן פאָטער איז געװען אַ שטרענגער, טרוקענער מענש, אונגעזעליג און שטיל, און האָט אַרױסגעװיזען בלױז אײן לײדענשאַפט — זײן אַדעל-שטאָלץ. זײן מוטער איז געװען אַ קלײנע, העסליכע פרױ, אונרוהיג און אײביג אונצופרידען, אָבער אין העכסטען גראַד פרום, אַ קירך-געהערין און אַ באַשיצערין פון די פּריסטער. דער זוהן האָט גע'ירש'עט אַ געמיש פון בײדע נאַטורען.
שטרענג און האַרט איז געװען די ערציהונג װאָס ער האָט געקראָגען אין דיזער הײם, װוּ, לױט זײן אײגענעם אױסדרוק, דער פאָטער איז געװען דער שרעק און די מוטער — דער בײטש פון דעם הױזגעזינד ; ער איז אױפגעװאַקסען אַ פאַרשלאָסענער, שרעקעדיגער, אײנגעשפּאַרטער, מעלאַנכאָלישער און נערװעזער אינגעל, װעלכער האָט פריה באַקאַנטשאַפט געשלאָסען מיט דער אומרוהיגקײט פון דעם ים און דער מוזיק פון דעם װינד, אָבער האָט
גיט געקענט שלום מאַכען מיט דער קעלט און באַטריבטקײט פון זײן הײס. זײן שװעסטער לוסיל, די נאָהנטסטע צו אים אין געבירט, װעלכע האָט זיך אױך, װי ער, געפיהלט פאַרשלאָסען, איז געװאָרען זײן אײנציגער פרײנד און פאַרטרױטע. זי איז געװען װי ער אַ קרענקליכע, לײדענשאַפטליכע נשמה, פון יאָר צו יאָר אַלץ מער גענײגט צו דער רוסאָ'ישער מאַניע צו זעהן אין אַלץ אַ פאַרשװערונג געגען זיך און צו באַטראַכטען זיך פאַר פאַרפאָלגט פון יעדען אײנעם ; אין איר יוגענד האָט זי אין איר ברודער, שפּעטער אין דער רעליגיאָן געזוכט שוץ געגען דיזע אַנגסטען און געפאַרען. פון אָנפאַנג איז זי געװען, װי איר ברודער, ניט קײן שעהנע און אַ שרעקעדיגע, נאָר שפּעטער איז זי געװאָרען זעהר שעהן, בלײך מיט שװאַרצע האָר, — שעהן װי דער מלאך פון טױט. אַ גרױסען מײל פון איר לעבען האָט זי פאַרבראַכט אין מאָנאַסטירען און איז געװען לײדענשאַפטליך אין איר שװעסטער-ליבע און אַ לײדענשאַפטליכע קאַטאָליקין. זי האָט געהאַט פּאָעטישע פעהיגקײטען, און אין איר שרעקעדיגקײט און באַגײסטערונג איז זי, װי עס שײנט, געװען דאָס װײבליכע נאָכבילד פון איר ברודער. אײנע פון זײנע אַנדערע שװעסטער, זשוליע, װעלכע האָט אין איר יוגענד געלעבט אױסשליסליך אַלס װעלט-דאַמע, האָט געענדיגט אירע יאָרען אַלס הײליגע אין רעליגיעזער נזירות, אַזױ אַז עס שײנט אַז די קאַטױלישע טענדענץ איז געלעגען אין דעם בלוט פון דער משפּחה.
דער שטאַרקער צװאַנג, אין װעלכען דער יונגער שאַטאָבריאַן איז געהאַלטען געװאָרען, האָט באַשאַפען אין אים אַ װילדען דראַנג צו זײן פרײ און בעל-הבית איבער זיך אַלײן ; די שטענדיגע אױפזיכט אונטער װעלכער ער האָט געקרעכצט, האָט אַרױסגערופען אין אים אַן אונבאַזיגבאַרען טריב צו מיזאַנטראָפּישער אײנזאַמקײט. װען ער פלעגט אַרונטערלױפען אַלײן די שטיגען פון זײן פאָטער'ס שלאָס, אָדער געהן אַמאָל אַלײן אױף דער יאַגד, פלעגט ער פיהלען װי אַלע זײנע געפיהלען קאָכען און ברױזעןאױף אין װילדער אַנטציקונג װאָס ער קען, ענדליך, טרױמען און בענקען אונגעשטערט. אומגליקליך װי ער פלעגט זיך ניט פיהלען אין דער געזעלשאַפט פון אַנדערע, פלעגט ער אָבער אין אײנזג מ-

קײט זיך פאַר'שכור'ען מיט חלומות פון גליק, מיט חלומות פון באַריהמטקײט, מיט פּאָעטישע חלומות. אין זײנע האַלב-סענסון עלע, האַלב-גײסטיגע מרױמערײען און בענקענישען האָט ער באַשאַפען פאַר זיך דאָס בילד פון אַן איבערנאַטירליך שעהנער פרױ, פון אַ יונגער קעניגין, באַצירט מיט דימענטען און בלומען, װעלכע ער ליבט, און פון װעלכער ער װערט געליבט אין די שמעקעדיגע לבנה-נעכט פון נעאַפּעלס אָדער סיציליען. און װען ער פלעגט פון דיזע טרױמערײען ערװאַכען און זיך געפינען צוריק אַלס קלײנעם, אונבאַדײטענדען ברעטאַנער, אומגעלומפּערט, אומבאַריהמט, אָרים און פילײכט אױך טאַלאַנטלאָז, דאַן פלגעט ער פאַרצװײפלען. דער קאָנטראַסט צװישען דאָס װאָס ער איז געװען און דאָס װאָס ער האָט געװאָלט זײן פלעגט אים דריקען ביז צו דער ערד.
מען האָט אים צוערשט באַשטימט פאַר דער פלאָטען-דינסט, אָבער זײן אונבאַזיגבאַרער האַס צו דיסציפּלין איז דאָ געשטאַנען אין װעג. דאַן איז ער באַשטימט געװאָרען פאַר'ן גײסטליכען שטאַנד, אָבער װיסענדיק אַז ער איז אונפעהיג צו פירען אַ לעבען פון זעלבסט-אַנטזאַגונג האָט ער דעם געדאַנק אױך אױפגעגעבען. אין זײן טיפער פאַרצװײפלונג האָט ער געמאַכט אַ פאַרזוך אױף זעלבסט-מאָרד. ענדליך האָט דער באַשלוס פון אַ פאַמיליען-באַראַטונג געמאַכט אַ סוף צו זײנע װאַקלונגען און ער איז געװאָרען אונטערלײטנאַנט אין דער אַרמײ, און דאָס דאָזיגע לעבען איז אים גראָד געפעלען. אַלס אַ מיטגליד פון אַ באַריהמטער אַריסטאָקראַטישער פאַמיליע האָט ער אױך געהאַט צוטריט צום קעניגגיכען הײף, איז פאָרגעשטעלט געװאָרען פאַר לואי דעם סבּטען, און האָט נאָך געזעהן דעם לעצטען שימער פון דעם אַלטען פּראַכט און דער עטיקעטע פון דעם קעניגטום. צװײ יאָר שפּעטער האָט אױסגעבראָכען די רעװאָלוציאָן און אין יאָר 1790 איז דער אַדעל אָבגעשאַפט געװאָרען. ער איז אַרױס פון דינסט אַלס אָפיציר, און אַזױ װי בײ דער נײער אָרדנוננ, אָדער גיכער אונאָרדנונג אין לאַנד האָט ער פאַר זיך קײנע אױפגאַכען ניט געזעהן, האָט ער באַשלאָסען אױסצוטרעטען אַ װעג פאַר זיך אַלײן און האָט אָנגענומען אַ פאַנטאַסטישען פּלאַן, צו פאָרען קײן אַמעריקע צו אַנט-

דעקען דעם נאָרד-װעסטליכען דורכגאַנג. עס איז איבעריג צו זאָגען אַז ניט האָבענדיק קײנע קענטנישען אין דיזער הינזיכט, קײנע פאַרבינדונגען, און קײן געלט איז ער גאָר שנעל געצװוּנגען געװען דיזען געדאַנק צו פאַרװאַרפען. אָבער אױב ער האָט ניט געפונען דעם נאָרד-װעסטליכען דורכגאַנג האָט ער דערפאַר געפונען װעניגסטענס אַן אַנדער מענשען-ראַסע, נײע אומשטענדען און אַ נײע נאַטור. נאָך אין זײן פריהער יוגענד, איבערלעזענדיק רוסאָ, האָט ער זיך אַרומגעטראָגען מיט דעם געדאַנק צו שרײבען דאָס „עפּאָס פון דעם נאַטור-מענשען", אַ שילדערונג פון די זיטען פון די װילדע, פון װעלכע ער האָט ניט געהאַט קײן שום באַגריף. איצט איז ער געשטאַנען אױף זײער ערד און באָדען, און װען אַפילו ער האָט זײ ניט געפונען אינגאַנצען אונבאַרירט פון דער ציװיליזאַציאָן װי ער האָט זיך פאָרגעשטעלט, איז עס אים דאָך ניט שװער געװען מיט דער הילף פון דער פאַנטאַזיע אױפצושטעלען צוריק זײער אורשפּרינגליכען צושטאַנד. דער ערשטער אײנדרוק, װאָס ער האָט געקראָגען איז געװען העכסט זאָנדערבאַר. װען ער איז מיט זײן פירער, אױפ'ן װעג פון אָלבאַני צו ניאַגאַראַ, צום ערשטען מאָל אַרײנגעטראָטען אין דעם אוראַלטען װאַלד, האָט אים אַרומגעכאַפּט אַ מין פרײדענס-שכרות איבער זײן אונאַבהענגיגקײט, װעלכע איז געװען גלײך צו דעם געפיהל פון זײן פריהער יוגענד װען ער פלעגט אײנזאַם אין די װעלדער פון ברעטאַן אױף יאַגד געהן. ער איז געגאַנגען לינקס און רעכטס, פון בױם צו בױם און גערעדט צו זיך אַלײן : דאָ איז ניטאָ מער קײן װעג, קײנע שטעדט, קײנע מאָנאַרכען, קײנע רעפּובליקען, קײנע מענשען. ער האָט זיך פאָרגעשטעלט אַז ער איז אײנער אַלײן אין װאַלד, װען פּלוצלונג שטױסט ער זיך אָן אױף אַ גרופּע האַלבנאַקעטע, געפאַרבטע װילדע, מיט ראָבען-פעדערען אין די האָר און רינגען אין די נעזער, װעלכע — אָ, װוּנדער ! — האָבען געטאַנצט קאַדרילען צו דער מוזיק פון אַ פידעל, געשפּילט פון אַ קלײנעם געפּודערטען און פריזירטען פראַנצױז, מיט מוסלינענע מאַנזשעטען אױף די הענד. דער פראַנצױז איז געװען אַ פריהעריגער קיךדינער בײ אַ פראַנצױזישען גענעראַל, װעלכען די אינדיאַנער האָבען געדונגען אַלס טאַנץ-לערער פאַר אַ געװיסען לױן פון ביװער-

פעל און בערען-שינקען. פאַר אַ תּלמיד פון רוסאָ איז דאָס געװען גאָר ניט קײן פּאַסיגער אַרײנפיר איז דעם לעבען פון די װילדע : צוצוזעהן דיזען טאַנץ פון די איראָקעזען אונטער דער מוזיק פון אַ געװעזענעם קיך-דינער ! גליקליכערװײז זײנען די שפּעטערע אײנדריקען געװען רײנער און שעהנער װי די ערשטע. שאַטאָבריאַן האָט געקױפט בײ די אינדיאַנער קלײדער און װאַפען און האָט געפירט, װעניגסטענס עטליכע װאָכען, דאָס זעלבע לעבען װי זײ. ער איז פאָרגעשטעלט געװאָרען פאַר'ן סעשעם, אָדער הױפּט, פון די אָנאָנדאַגען (װי בײראָן שפּעטער האָט זיך פאָרגעשטעלט פאַר אַלי פּאַשאַ), איז געפאָרען רײטענדיק איבער'ן לאַנד, אָנשטױסענדיק זיך דאָ און דאָרט אױף אַ קלײנעם אײראָפּעאישען הױז, מיט קלאַװיר און שפּיגעל, זײט בײ זײט מיט אַן אינדיאַנער שטיבעל, האָט געזעהן דעם ניאַגאַראַ-פאַל, און האָט געפונען אין צװײ שעהנע פלאָרידא'ר מײדלעך פון דעם שטאַם פון די מוסקאָגולגען די מאָדעלען צו זײנע שפּעטערע באריהמטע געשטאַלטען אַטאַלאַ און סעלוטאַ.
אין אַמעריקאַ האָט שאַטאָבריאַן אױסגעאַרבײט דעם פּלאַן פון זײנע צװײ װוּנדערליכע און גלענצענדע ערצעהלונגען „אַטאַלאַ" און „רענעי", װי אױך פון דער ברײטער, סטיללאָזער אַרבײט, פון װעלכער זײ בילדען אַ טײל, דעם פיעל שפּעטער אַרױסגעגעבענעם גרױסען ראָמאַן בּפמפזבּא 5* װעלכער שילדערט דעם אונטערגאנג פון אַן אינדיאַנער-שטאַם אין קאַמפּף מיט די װײסע. „אַטאַלאַ" איז דאָס ערשטע װערק, װעלכען שאַטאָבריאַן האָט געװאָלט געבען אַ פאַרענדיגטע פאָרם. נאָך אַ קורצען װײלען אין פראַנקרײך, װוּהין עס האָט אים געבראַכט די נאַכריכט װעגען דעם פאַל פון דער מאָנאַרכיע און דער געפעהרליכער לאַגע פון לואי דעם בּטען, און װוּהין ער איז אָנגעקומען אין יאַנואַר פון 1792, האָט ער װידער אַװעקגעװאַנדערט, איז געקומען קײן לאָנדאָן, און דאָרט, אונטער די בױמער פון קענסינגטאָן פּאַרק, האָט ער געמאַכט דעם ערשטען אַנטװוּרף פון „אַטאַלאַ" און „רענעי"; דאַן האָט ער זיך אַװעקגעלאָזט צו דער אַרמײ עמיגראַנטען אױפ'ן רהײן, טראָגענדיק אין זײן רײזעטאַש מער מאַנוסקריפּטען װי װעש. װען די אַרמײ פלעגט רוהען פון איר מאַרש פלעגט שאַטאָבריאַן

דורכזעהן „אַטאַלאַ", און בײם נײעם מאַרש עס װידער אין רײזעטאַש פּאַקען, דערבײ פלעגען זײנע קאַמעראַדען אים רײצען רײסענדיק די בלעטער װאָס פלעגען אַרױסשטעקען. נאָר װען אײנמאָל אין אַ שלאַכט איז שאַטאָבריאַן פאַרװוּנדעט געװאָרען פון אַ שטיק גראַנאַט האָט זיך אַרױסגעװיזען אַז „אַטאַלאַ" האָט אים גערעטעט דאָס לעבען, דען צװײ ערשעפּטע קױלען זײנען געבליבען שטעקען אין דעם מאַנוסקריפּט אין דעם רײזעטאַש. פאַרװוּנדעט, קראַנק מיט פיבער, אױסגעצערט, איז ער אָנגעקומען קײן בריסעל נאָכדעם װי די עמיגראַנטען-אַרמײ איז פאַרניכטעט געװאָרען. דערװײל איז זײן ברודער מיט װײב און שװעהר אומגעקומען אױפ'ן עשאַפאָט אין פּאַריז, זײן מוטער און צװײ שװעסטער, אײנע פון זײ לוסיל, זײנען אױף אַ צײט אײנגעשפּאַרט געװאָרען אין געפענגניס צוליב זײן אױסװאַנדערונג. אין לאָנדאָן האָט ער, אין 1797, אַרױסגעגעבען זײן בוך *טף1ז0ז81ע 18י-8'-מסןזטןמעפז 8*! זטפּ געשריבען אין אַ פאַרהעלטניסמעסיג ליבעראַלען און אונצװײפעלהאַפט פרײדענקעריעען גײסט. אָבער דער טױט פון זײן מוטער, װי ער זאָגט אַלײן, האָט אים צוריקגעקערט צום קריסטענטום ; אַן ענדערונג אין דעם גײסט פון דער צײט האָט אױך פילײכט עטװאָס מיטגעהאָלפען צו ענדערען זײן שטימונג, און װען ער האָט זיך אומגעקערט קײן פראַנקרײך אין 1800, נאָכדעם װי באָנאַפּאַרט האָט געמאַכט אַ סוף צו דער רעװאָלוציע, האָט ער געבראַכט מיט זיך זײן גרױסעס װערק „דער גײסט פון קריסטענטום", אין װעלכען „רענעי" איז אַרײן אַלס טײל. דאָס בוך איז ערשינען אין דערזעלבער צײט װען נאַפּאָלעאָן האָט אײנגעפירט צוריק דאָס קריסטליכע נאָטעסדינסט אין פראַנקרײך. דאָס דאָזיגע װערק האָט צו גוט געשטימט מיט די פּלענער פון דעם ערשטען קאָנסול אום ניט צו געבען זײן פאַרפאַסער חן אין די אױגען פון דעם הערשער. דאָך האָט זיך שאַטאָבריאַן װידער אָבגעקערט פון זײן רעגירונג נאָך דער ערמאָרדונג פון דעם הערצאָג פון ענגהיען אין 1804.
דאָס זײנען די הױפּטשטריכען פון דער יוגענדגעשיכטע פון דעם מאַן, װעלכער האָט אין יאָר —18 זיך געװוּנען די באַריהמטקײט פון אַ דיכער אַלס דער פארפאַסער פון „אַטאַלאַ."

זײן כאַראַקטער איז געװען נאָך מערקװירדיגער װי זײן געשיכטע. ער איז געװען עהרגײציג ביז קרענקליכקײט, אַמביציעז, גאוה'דיג, שעמעװדיק, אײביג צװײפלענד אין זײנע אײגענע פעהיגקײטען, דאָך ניט נאָר באַגאַבט מיט דעם זעלבסטגעפיהל פון זשעניאַליטעט נאָר אױך מיט אַן עגאָאיזם, װאָס האָט געװאָרפען אין אָבגרונד פון גלײכגילטיגקײט אַלץ װאָס האָט אים דירעקט קײן נוצען ניט געבראַכט. ער איז צו שפּעט אױף דער װעלט געקומען און איז אונטער צו אײגענאַרטיגע אומשטענדען ערצױגען געװאָרען אום צו קענען גלױבען אין דער רעװאָלוציאָן און אין דער אידעען סיסטעם פון דעם אַבּטען יאָרהונדערט, װאָס האָט זי אַרױסגעבראַכט. ער איז געקומען צו פריה אױף דער װעלט אום אױפצונעהמען די װיסענשאַפטליכע שטרעמונגען פון דעם בּטען יאָרהונדערט און דורך זײער הילף ערװערבען אַ נײעם גלױבען און אַ נײעם אָנהאַלטס-פּונקט. אױף אַזאַ אופן איז ער געװאָרען אַ מין ניהיליסט, אַ גײסט, װעלכער, װי ער האָט זיך פיעל מאָל אױסגעדריקט, האָט אין גאָרניט געגלױבט. דערבײ גיט ער אימער צו, װען ער פאַרגעסט נאָר ניט : „אױסער רעליגיאָן". אָבער אַ מענש איז נאָך זײן נאַטור אַנטװעדער אַ גלױביגער אָדער אַ צװײפלער, און עס איז נאָר אַן אײנבילדונג װאָס קומט פון האַלבבילדונג, אַז מען קען צװײפלען אין אַלץ און גלױבען אין רעליגיאָן אַלײן.
שאַטאָבריאַנ'ס מעמואַרען זײנען פול מיט אַזעלכע אױסברוכען װעגען דער נישטיגקײט און פאַרגענגליכקײט פון נאָמען און רוהם װי מען געפינט שפּעטער אַזױ פיעל בײ בײראָנ'ען. אָהן אַ ספק ליגט אין דיזע אױסברוכען אַ רעכטע ביסעל געמאַכטקײט, דאָך איז אין זײ אױסגעדריקט אױך פיעל אמת'עס לײדען און אַ שטאַרקע מעלאַנכאָליע. „אַזױ װי איך גלױב ניט אין קײן זאַך, אױסער רעליגיאָן, פאַרהאַלט איך זיך צו אַלץ מיט חשד. . . די נישטיגע און לעכערליכע זײט פון זאַכען װאַרפט זיך מיר אימער אין די אױגען צוערשט ; אין גרונד גענומען עקזיסטירען ניט פאַר מיר ניט קײן גרױסע זשעניען און ניט קײן גרױסע זאַכען. . . אין דער פּאָליטיק האָט די װאַרימקײט פון מײן איבערצײגונג זעלמען לענגער געדױערט װי מײן רעדע אָדער די פאַרענדיגונג פון

מײן קראָשורע. איך װײס ניט אין דער גאַנצער װעלט-געשיכטע פון קײן אײנציגען רוהם װאָס זאָל מיך קענען רײצען. װען דער בּעסטער רוהם אין דער װעלט זאָל ליגען צו מײנע פיס און זאָל װערען מײנער דורך אײנבױגען זיך און אױפהױבען, װאָלט איך זיך ניט באַמיהט. װען איך װאָלט געקענט באַשאַפען זיך אַלײן װאָלט איך מיך פילײכט באַשאַפען אַלס פרױ, אױס ליבע צו פרױען ; אָדער װען איך װאָלט זיך געדאַרפט מאַכען פאַר אַ מאַן װאָלט איך מיר צוערשט געגעבען שעהנקײט ; דאַן, אום צו שיצען זיך געגען מײן ערגסטען פײנד, די לאַנגװײליגקײט, װאָלט איך נאָך געװאָלט זײן אַ גרױסער קינסטלער, אָבער אַן אונבאַװוּסטער, װעלכער באַנוצט זײן טאַלאַנט נאָר פאַר זיך אַלײן. אױב מיר זאָלען אָבשעצען דאָס לעבען לױט זײן אמת'ן װערט, באַפרײענדיק עס פון יעדער נאַרערײ, דאַן געפינען מיר נאָר צװײ זאַכען װאָס האָבען אַ װערט, רעליגיאָן צוזאַמען מיט טאַלאַנט און ליבע צוזאַמען מיט דער יוגענד, ד. ה. צוקונפט און געגענװאַרט. . . װעגען אַלדאָס איבעריגע איז ניט כדאַי צו טראַכטען. . . אױסערהאַלב דער רעליגיאָן האָב איך קײן שום גלױבען ניט. װען איך װאָלט געװען אַ קעניג אָדער פּאַסטוך, װאָס װאָלט איך געטאָן מיט מײן צעפּטער אָדער שטעקען ? דער כבוד און דער זשעני, די אַרבײט און די רוה, דאָס גליק און דאָס אומגליק װאָלטען מיר אַלע גלײך איבערדריסיג געװאָרען ; אַלעס מאַכט מיך מיד : מיט שװערקײט שלעפּ איך איבעראַל מײן לאַנגװײלע נאָך זיך, צוזאַמען מיט די טעג, און אַזױ פאַרנעה איך, אַװעקגענעצענדיק מײן לעבען. ('ייִ.פּא אם זמ8!!18אַ זטמאבּע 818ע מן זמ" )
װיפיעל לײדענשאַפט האָט ער עס געמוזט פאַרשװענדען אױף פאַנטאַסטערײען און פּאָעטישע טרױמען אײדער ער איז אַראָבגעקומען צו דיזער טיפער לאַנגװײלע ! אין „אַטאַלאַ" שלאָגט נאָך די לײדענשאַפט װי אַ װאַרימער קװאַל, אָבער די טראָפּען אירע זײנען װי אַ ברענענדע, פאַרצערענדע פליסיגקײט.
דער אַלטער אינדיאַנער שאַקטאַס דערצעהלט אַ יונגען פראַנ-

צױז, װעמען שאַטאָבריאַן האָט געגעבען זײן אײגענעם נאָמען, רענעי, די געשיכטע פון זײן יוגענד. ער איז געפאַנגען געװאָרען פון אַ פײנדליכען אינדיאַנער שבט און איז פאַראורטײלט געװאָרען צום טױט אױף אַ שײטערהױפען. נאָר דעם הױפּטלינג'ס טאָכטער, אַטאַלאַ, קריגט אױף אים רחמנות און דערנעהנטערט זיך צום פּלאַץ װוּ ער שטעהט צוגעבונדען. ער נעהמט זי אָן צוערשט פאַר דאָס מײדעל װאָס װערט געשיקט דעם פאַראורטײלטען צו טרײסטען אים אין זײנע לעצטע שטונדען, אָבער איר אַבזיכט איז ניט אים צו טרײסטען, נאָר, אױב מעגליך, באַפרײען. ער דערפיהלט אַ לײדענשאַפטליכע ליבע צו איר און ער רעדט זי אײן מיט אים צו אַנטלױפען און זײן װײב װערען, אָבער זי װיל עס ניט, און װערענדיק אױפגעהאַלטען דורך איר װידערשטאַנד, װערט ער צוריק געפאנגען. מען האָט אים שױן באַקראַנצט מיט בלומען, דאָס געזיכט באַמאָלט בלױ און רױט, די אױערען באַצירט מיט פּערל, פאַרטיג פאַר די פלאַמען, װען אַטאַלאַ באַפרײט אים צום צװײטען מאָל און אַנטלױפט מיט אים. דער הױפּט אינהאַלט פון דעם בוך איז די באַשרײבונג פון דיזען אַנטלױפען, שאַקטאַס'עס צודרינגליכקײט און אַטאַלאַ'ס זאָנדערבאַרער געמיש פון לײדענשאַפט און צוריקהאַלטונג, װעלכע האַלט איר אין אײביגען װיגען זיך צװישען העפטיגען װידערשטאַנד און לױטערער הינרײסונג צו איר געליבטען. אַלץ קלערט זיך אױף װען זי דערצעהלט שאַקטאַס'ן, אַז איר מוטער, װעלכע איז פאַרפירט געװאָרען פון אַ װײסען, האָט זי געמאַכט פאַר אַ קריסטין און האָט גענומען בײ איר אַ שבועה, אַז זי װעט בלײבען אַ מײדעל ביז'ן טױט. אין איר פאַרצװײפלונג איבער דיזען נדר און אין מורא אַז זי װעט אים ניט קענען האַלטען נעהמט אַטאַלאַ אין דער שטיל גיפט און הױכט אױס איר נשמה אין די אָרעמס פון איר געליבטען, אונטערגעהאַלטען פון אַן אַלטען מיסיאָנער, װעלכער האָט אױפגענומען דאָס יונגע פּאָר אין זײן שטיבעל.
מען מוז, זעלבסטפאַרשטענדילר, זיך װענדען צו דער ערצעהלונג אַלײן אום צו באַקומען דעם פולען אײנדרוק פון איר ברענענדער לײדעגשאַפט און לירישען שװוּנג. פונקט אַזױ װעניג קען מען דורך באַשרײבונגען און ציטאַטען געבען אַ פאָרשטעי-

לונג פון דער קראַפט, מיט װעלכער די זעלטענע נאַטור-שילדערונגען זײנען געמאָלען. נאָר דאָס איז לײכט אָנצעװײזען, אַז שאַשאָבריאַן האָט הױפּטזעכליך און אינסטינקטיװ באַנוצט אַ געמיש פון דאָס עראָטישע מיט דאָס שרעקליכע אום אַרױסצוברענגען דעם געװינשטען עפעקט. אין דער װיכטיגסטער ליבעס-סצענע ברענגט ער ניט נאָר אַרײן אַלס אַקאָמפּאַנימענט דעם ליאַרם פון קלאַפּערשלאַנגען, דעם געהײל פון װעלף, דאָס ברילען פון בערען און קלײנע טיגערען, נאָר ער לאָזט אױך אַ שטורם זיך דורכטראָגען, װעלכער מאַכט די בױמער צו קראַכען, און אַ געדיכטע פינסטערניש אַראָבזינקען, װעלכע װערט אַלע װײלע דורכגעריסען פון בליצען, װאָס צינדען ענדליך אָן אַ װאַלד-פײער. אַרום די ליבענדע שטעהען הױכע פיכטען-בױמער און ברענען װי פאַקעלען צו זײער האָכצײט, אַטאַלאַ האַלט בײ אונטערגעבען זיך, װען פּלוצלונג גיט אַ װאַרנענדער בליץ אַ קראַך צו אירע פיס. דאָ פּאַסירט עס װאָס זי נעהמט גיפט, און אין אירע לעצטע װערטער צו טשאַקטאַס'ן זעהט אױס דער פײער פון איר לײדענשאַפט װי אַ פאָרזעצונג פון דעם װאַלד-פײער אין דער נאַטור.
„װאָס פאַר אַ פּײן עס איז צו זעהן דיך אימער נעבען זיך, װײט פון מענשען, אין דער טיפער אײנזאַמקײט פון דער סטעפּ, און דאָך פיהלען צװי ען מיר און דיר אַן אונאיבערשטײגליכע װאַנד ! עס װאָלט געװען מײן העכסטעס גליק צו פאַרברענגען מײן גאַנץ לעבען צו דײנע פיס, צו דינען דיר װי אַ שקלאַפין, אין אַן אומבאקאנטען װינקעל פון דער ערד דיר דײן מאָלצײט און דײן געלעגער צוצוגרײטען ; דאָס דאָזיגע גליק איז געשטאַנען פאַר מיר און איך האָב עס ניט געקענט געניסען ! װעלכע פּלענער האָב איך ניט אױפגעטראַכט ! װעלכע טרױמען האָבען אין דיזען באַטריבטען האַרצען ניט אױפגעטױכט ! אָפטמאָל, קוקענדיק אױף דיר, פלעג איך הינגעריסען װערען פון פאַרלאַנגען װעלכע זײנען געװען פּונקט אַזױ װאַנזיניג װי זינדיק : אָט פלעגט זיך מיר װעלען אַז איך און דו זאָלען זײן די אײנציגיע באַשעפענישען אױף דער ערד ; און אָט װידער, פיהלענדיק די גאָטהײט װעלכע פלעגט אָבהאַקען דיזע שרעקליכע געדאַנקען, פלעג איך װינשען אַז די גאָטהײט אַלײן זאָל פאַרניכטעט װערען, כדי, אין דײנע אָרימס

אײנגעדריקט, זאָל איך קענען פאַלען פֿון אָבגרונד צו אָבגדונד אין מיטען פון די רואינען פון גאָט און װעלט."
װי מערקװירדיק עס איז ניט דיזער אױסברוך פון אונבאַגרענצטער לײדענשאַפט, און װי אָריגינאַל עס איז ניט די סצענערי, װעלכע דינט איר אַלס הינטערגרונד, פיהלט מען דאָך אַז אזעלכע טענער, אַזעלכע שילדערונגען װאָלטען אונמעגליך געװען, װען עס זאָל ניט געװען פריהער קומען רוסאָ, און װען רוסאָ'ס לינועראַרישע פאַרזוכען װאָלטען פון אַן אַנדערען, גרעסערען גײסט, אױסערהאַלב פראַנקרײך, ניט פאָרגעזעצט געװאָרען.