סעינאַנקור'ס „אַבערמאַן."
אין שאַרפסטען קאָנטראַסט צו רענעי, װעלכער איז זאָגאַר אי ן דער פאַרצװײפלונג און דעם עקעל פאַר'ן לעבען אַזױ שטאָלץ און געביטעריש, שטעהט די נעכסטע װיכטיגע װאַריאַציאָן פון דעם טיפּוס פון דער צײט, אָבערמאַן.
„אַבערמאַן", אַ װערק װאָס איז געשריבען געװאָרען אין זעלבען יאָר װי רענעי, איז פּונקט אַזױ װי דיזעס בוך פאַרפאַסט געװאָרען אין גלות, אין אײנזאַמקײט, פון אַ לײדענשאַפטליכען אַ(פעאיסט, אַ טיף-פיהלענדען סטאָיקער, עטיענן דע סעינאַנקור ( זזעמממפּממ8
עטיענן פּיערר דע סעינאַנקור איז געבאָרען געװאָרען אין פּאַדיז אין יאָר 1770, אָבער נאָך די ערשטע טעג פון דער רעװאָלוציאָן, האָט ער אױסגעװאַנדערט אין דער שװײץ, װוּ א פאַרצױגענע קראַנקהײט און פאַרשײדענע אומשטענדען האָבען אים געצװוּנגען צו בלײבען. אַלס עמיגראַנט איז ער געװען אױסגעװיזען פון פראַנקרײך און בלױז אין געהײם פלעגט ער װאגען אַ ייִבערצוגעהן די גרעניץ אום צו באַזוכען זײן מוטער. אונטער'ן קזונסולאַט האָט ער זיך דאָך, אָהן ערלױבניש, אומגעקערט צוריק, א ין האָט די ערשטע דרײ יאָר געלעבט װי אַ פאָלשטענדיגער נזיר אין פּאַריז אום ניט צו ציהען אױף זיך די אױפמערקזאַמקײט פ ין דער רעגירונג. שפּעטער האָט ער געפונען אַ מעסיגע פּרנסה אַלס מיטאַרבײטער פון ליבעראַלע צײטונגען און אַלס אַרױסגעבער פין היסטאָרישע האַנד ביכער. זײן לעבען איז געװען אײנזאַם און אָהן גלאַנץ — דאָס לעבען פון אַ טיף-עמפּפינדליכען סטאָיקער. סעינאַנקוד'ס ערשטע שריפט, „טרױמערײען איבער דעו

אורשפּרינגליכער נאַטור פון דעם מענשען", װעמעס טיטעל אַלײן פאַרראַט שױן דעם תּלמיד פון רוסאָ, איז ערשינען אין 1799. אין אָנפאַנג פון יאָר 1804 האָט ער אַרױסגעגעבען זײן פּסיכאָלאָגישען ראָמאַן „אַבערמאַן", װעלכער האָט בײ זײן ערשײנען קײן באַזונדערען אױפזעהן ניט געמאַכט. פונדעסטװעגען איז שפּעטער דאָס דאָזיגע װערק אַרױסגעגעבען געװאָרען אין אימער נײע אױפלאַגען ; רער נעכסטער דור האָט זיך אימער אױף דאָס נײ געקערט צו אים, און זײן נאָמען איז אין פראַנקרײך אַ לאַנגע צײט געגאנגען צוזאַמען מיט די נעמען פון אָססיאַן און װערטהער. נאָדיע און באַלאַנש האָבען עס פריה שטודירט. סעינט-בעװ האָט עס אױסגעקליבען פאַר זײן ליבלינגס-בוך, און ער און זשאָרזש סאַנד האָבען פיעל בײגעטראָגען צו ציהען די אַלגעמײנע אױפמערקזאַמקײט אױף אים.
מען קען „אַבערמאַן" אָנרופען דער פראַנצױזישער „װערטהער". װאָס אנבאַטרעפט דער זעלבסטמאָרד-עפּידעמיע האָט ער געשפּילט אין פראַנקרײך דיזעלבע ראָלע װאָס „װערטהער" אין דײטשלאַנד ; אָבער דער אױסדרוק איז ניט אינגאַנצען ריכטיג, װאָרום „אָבערמאַן" אַנטהאַלט ניט קײן ליבעס-געשיכטע. דאָס װערק איז געװען אין די הענד פון דעם אומגליקליכען ראַבבע, װיקטאָר הוגאָ'ס פרײקד, באַקאַנט דורך דעם לעצטענס ביאָגראַפיע און געדיכטע, און איז שטאַרק פאַרעהרט געװען פון אַ גרופּע יונגע לײט, װי סאָטלע, באַסטיד, אַמפּער, שטאַפּפער, פון װעלכע דער ערשטער האָט זיך אַלײן דאָס לעבען גענומען. אױב רענעי איז דער אױסדערװעלטער, איז אָבערמאַן דער פאַרװאָרפענער. זײן גײסט איז פּונקט אַזױ פיעלזײטיג, זײן געמיט פּונקט אַזױ טיף װי רענעי'ס, אָבער דער מלאך װאָס האָט דיזען לעצטען זײן באַרוף געגעבען איז אים פאַרבײגעגאנגען. אין רענעי האָט אַטייל פון די הערשענדע גײסטער פון דעם יאָרהונדערט דערקענט זיך זעלבסט, אָבערמאַן איז רי געשיכטע פון דער מערהײט, ד. ה. ניט דער װוּלגאַרער, נאָר דער פײן-פיהלענדער און באַגאַבטער מחנה, װאָס בילדען צוזאַמען דעם כאָר פון די אױסדערװעהלטע גײסטער. דאָס בוך הױבט זיך אָן מיט די װערטער : „אין דיזע בריף װעט מען געפינען דעם אױסדרוק פון אַ גײסט װאָס

פיהלט, ניט פון אַ גײסט װאָס אַרבײט." דערין ליגט אַלץ. פאַרװאָס אַרבײט ער ניט ? דאָס איז שװער צו ערקלערען. דער קירצסטער ענטפער איז : װײל ער איז אומגליקליך. װאָרום איז ער אומגליקליך ? װײל ער איז צו עמפּפינדליך, צו אָפען פאַר שטימונגען און אײנדריקען. ער איז לױטער האַרץ, און דאָס האַרץ אַרבײט ניט. עס איז געװען די צײט פון רעגעלען, דיסציפּלין, פון מיליטערישען דעספּאָטיזם. עס איז געװען יענע עפּאָכע װען די מאַטעמאַטיק איז געשטאַנען אין העכסטען אָנזעהן צװישען די װיסענשאַפטען, און ענערגיע, צוזאַמען מיט דער פעהיגקײט זיך אַבסאָלוט צו אונטערװאַרפען, איז געװען די העכסטע צװישען די טוגענדען. אָבערמאַן געהערט ניט מיט אַן אײנציגען פיבר פון זײן האַרצען צו דער דאָזיגער צײט, װאָרום ער האָט פאַראַכטעט סײ די דיסציפּלין סײ די מאַטעמאַטיק אַזױ שטאַרק װי װעלכער עס איז שפּעטערער ראָמאַנטיקער האָט עס געקענט. ער שפּאָט איבער די קלײנבירגער װעלכע מאַכען יעדען טאָג דעמזעלבען אָבגעמאָסטענעם שפּאַציר און קערען זיך אום אימער פון דעמזעלבען אָרט. אים קימערט ניט צו װיסען פאָראױס פון װאָס זײן געפיהל װעט באאײנפלוסט װערען. זאָל דער גײסט, זאָגט ער, שטרעבען דערצו, צו געבען זײנע שעפּפונגען אַ געװיסע סימעטריע ; דאָס האַרץ אַרבײט ניט און קען נאָר דעמאָלט עטװאָס שאַפען װען מען „בילדעט" עס ניט. מען געפינט דיזען קולטור-פײנדליכען פּרינציפּ אין זײנע בריף : זײ שטעלען מיט זיך פאָר אַ שװערן, ברײטען, ערנסטען, שלעכט-געשריבענעם בוך, װאָס מאַכט דעם אײנדרוק פון אַ רײהע אימפּראָװיזאַציעס, צו װעלכע דער פאַרפאַסער, באַטראַכטענדיק זײ אַלס די קינדער פון זײן האַרצען, האָט ניט געװאָלט אָדער ניט געקענט צוגעבען אַן אָנציהענדערע פאָרמע. געװיס געפינט מען אַרום דעם שװערען ערע פון דעם װערק גאָלדקערנער, אָבער מען מוז זײ מיט פּײנליכער מיה אױפזוכען.
דער העלד פון דעם בוך געהערט צו יענע אומגליקליכע װעלכע שײנען צו זײן באַשאַפען פאַר דער שאָטענדיגער זײט פון לעבען און דערגרײכען קײנמאָל ניט דערצו, צו װױנען אין זײן זונען-ליכט. דאָס גליק געהט זײ פאַרבײ, און דעם פאַרגעסליכען פאַמאַ, װעמעס זכרון איז אַזױ איבערפילט מיט נעמען, קומט עס

אימער אָן אַזױ שװער זײער נאָמען אױסצורײדען, אַז זײ שײנען צו זײן טױט נאָך בײ זײער לעבען. מײסטענס דערגרײכען זײ אַפילו גאָרניט צו דער סצענע פון דער עפענטליכקײט. עס איז בײ זײ פאַראַן, װי האַמלעט זאָגט, צוזאַמען מיט אַ סך גלענצענדע מעלות עפּיס אַן אײנציגער פעלער אין זײער נאַטור, װעלכער שטערט דעם האַרמאָנישען צוזאַמענשפּיל פון די באַזונדערע טײלען. אין דעם אַזױ פײן-קאָמפּליצירטען זײגער ברעכט דאָ אַ פעדער, דאָ אַ קלײן רעדעל און די מאַשינעריע שטעהט אַ לאַנגע צײט שטיל. אָבערמאַן האָט ניט קײן פעסטע באַשעפטיגונג, קײן װירקונגס-קרײז, קײן פאַך, און ערשט אױף די לעצטע זײטען פון דעם בוך קומט ער צום פאַרלאַנג אױפצוטרעטען אַלס שריפטשטעלער. אָבער דער לעזער גלױבט ניט שטאַרק אַז דאָס גליק ער װאַרט אים אױף דיזען װעג. דער װאָס האָט אַפילו ייִאָס קלענסטע װערק אױף דער װעלט געבראַכט װײס, װען ער לאָזט זײנע געדאַנקען געהן אױף צוריק, װאָס פאַר אַ כמעט אונגלױבליכע רײהע פון גינסטיגע אומשטענדען זײנען אים בײגעשטאַנען, װאָס פאַר אַן אונגלױבליכע צאָל פון קלײנע און גרױסע שטערונגען ער האָט געמוזט בײקומען, װי גענױ ער האָט געדאַרפט היטען די צײט, װי אײפריג ער האָט אָנגעכאַפּט די געלעגענהײט און דעם אױגענבליק, װי אָפט ער האָט געהאַלטען בײ אױפגעבען אינגאַנצען, װיפיעל אָנפאַלען פון האָפנונגסלאָזיקײט און ענטמוטיגונג ער האָט באַזיגט, נאָר כדי דאָס נישטיגע ציל צו דערגרײכען. דאָס קלענסטע װערק װאָס װערט געבאָרען לעבעדיק זאָגט עדות אױף טױזענד טריאומפען. און װאָס פאַר אַ קאָמבינאַציאָן פון אומשטענדען פאָדערט זיך כדי עס זאָל דאַן גלײך נאָך דער געבורט ניט שטאַרבען ! פּונקט אַזױ פיעל װי פאַר אַ לעבעדיגען אָרגאַניזם. דאָס װערק מוז באַלד אַ לײדיגען פּלאַץ, אַן עפענונג געפינען, אין װעלכען עס זאָל זיך אַרײנפּאַסען. דער אינטערעס פאַר אים דאַרף ניט דורכגעקרײצט װערען פון אַן אַנדער שטאַרקערען אינטערעס, דער שטראָם דאַרף ניט געהן אין דער פאַרקערטער ריכטונג, דער טאַלאַנט דאַרף ניט איבערגעשטראַלט װערען פון אַ גרעסערען. עס דאַרף ניט עראינערען אָן קײן שום פריהערען װערק, עס דאַרף ניט צופעליגערװײז זײן ענליך צו אַן אַנדערען, אָבער צו

דערזעלבער צײט מוז עס אױף אַזאַ אָדער אַן אַנדער אופן זיך אָנקניפּען אָן עטװאָס שױן באַקאַנטעס און געהן אין אַ װעג, װאָס איז שױן אױסגעלעגט. ענדליך מוז עס קומען אין דער רעכטער באַלײכטונג. עס זײנען פאַראַן װערק װאָס זײנען דוקא ניט שװאַך, אָבּער אין דער באַלײכטונג װאָס זײ קריגען צוליב עפּיס אַ גלײכצײטיגער פּאַסירונג אָדער אַ גלײכצײטיגען ליטעראַטורפּראָדוקט, ערשײנען זײ שװאַך. עס זײנען פאַראַן װערק װאָס גיבען זיך אױס אַלטמאָדיש, אָרים, פאַרבלאַסט.
מען קען זאָגען אַז דאָס געהײמניס פון ליטעראַרישען ערפאָלג איז כאַראַקטעריסטיש צו געװיסע נאַטורען װי אַ כשוף.
מען זעהט צ. ב. צװײ גלײכע נאַטורען ; עכטע זילבערנאַטורען קען מען זײ אָנרופען, און יעדער פון זײ האָט אױסערדעם אַלס צוגאָב זײן קלײנעם קערנדל גאָלד. אָבער אײנער פאַרבאָרגט זײן גאָלד-קערן אַלס אַן אונזיכטבאַרע פּינטעל אין דער זילבער-מאַסע, דער אַנדערער ציט איבער דערמיט די גאַנצע זילבער-קױל. צו פאַרשטערן װי עס צו באַנוצען הײסט טאַלאַנט, און טאַלאַנט איז אַן אַנדער װאָרט פאַר גליק.
אָדער מען באַגעגענט צװײ נאַטורען פון כמעט גלײך אײדעלע מעטאַלען. אָבער אײנע װי עס שײנט, געהערט צו די אױסדערװעהלטע אין די אױגען פון דער װעלט, די אַנדערע — צו דער מאַסע, און אַז מען קוקט זיך צו גענױער דאַן אַנטדעקט מען מיט פאַרװוּנדערונג, אַז די רײנערע, די אײדעלערע פון די צװײ נאַטורען איז די יעניגע װעלכע מוז שטעהן אין שאָטען און װערט געשטױסען אָן דער זײט. אָבער אַז מען פאַרטראַכט זיך טיפער באַגרײפט מען אַז אַביסעל פּראָסטערער מעטאַל, אַביסעל קופּער אָדער ערע, אַנשטאַט צו שאַרען דער רײנער זילבער-מינץ אָדער איר גלאַנץ אָבצושװאַכען, גיט איר גאָר צו פעסטקײט און האַפטיגקײט, און מאַכט איר אומגאַנג מעגליך. דאָס רײנע זילבער איז טאַקע דורך דער רײנקײט און װײכקײט אונבאַנוצבאַר.
מען װעט אַלזאָ לײכט באַגרײפען אַז די אױבענאָנגעװיזענע װאריאַציעס פון דער מענשליכער נאַטור — דאָ אַ צו-צאַרטער און צוזאַמענגעזעצטער כאַראַקטער, דאָ אַ צו אײנפאָרמיגער ; דאָ אײנער װאָס צוברעכט זיך אַלײן, און דאָ אײנער װאָס װערט פון

זײן אומרינגלענדער װעלט צובראָכען — בילדען אַ גרופּע פאַר זיך זעלבסט. דאָ זײנען עס זײערע חסרונות, דאָ זײנען עס זײערע מעלות װאָס װערען פאַר זײ פאַרדערבליך. קען מען זיך פאָרשטעלען נאָך עטװאָס אומגליקליכערעס דערפון ? און דאָך קען מען אין אמת'ן זאָגען אַז אַפילו דיזע צוריקגעשטױסענע האָבען זײער גליק.
זײ פאָרען אַװעק, מיט זיך אַלײן, צו זײן זײ זעלבסט, און אין דיזער אײנזאַמקײט אױפצוהאַלטען זײער גאַנצען אינטערעס. קײן װײהרױך שטײגט ניט אױף צו באַטױבען זײער קאָפּ, קײן רוהם דענערװירט זײ ניט. אױב זײער בליהונגס-צײט פעלען די קרעפטיגע, די גליהענדע פאַרבען, װעלכע נאָר דער שמײכלענדער שטראַל פון דער זון רופט אַרױס, באַהאַלט דערפאַר דער שטאַם לענגער זײן פרישקײט און זײנע זאַנפטען. די רױהע שטרענגקײט פון דעם לעבען שטאַרקט זײער נאַטור. זײ געניסען דאָס גליק צו לעבען אונבאַקאַנט. זײ האָבען די באַרוהיגונג קײנמאָל ניט צו װערען איבערשעצט, נאַריש פאַרגעטערט און דאַן גלײך נאַכער, װי עס פּאַסירט דאָס רוב, צו װערען פאַרלאָזען און גאָר פאַרשפּאָט. װאָרום אַזױ רעכענען זיך די מענשען אָב מיט דעם, װאָס האָט אַרױסגעצװוּנגען פון דער װעלט אַן אױגענבליק פון באַװוּנדערונג. זײ דאַרפען קײנמאָל ניט שמײכלען צו די קאָמפּלימענטען פון אַ נאַרישען המון, זיך קײנמאָל ניט לאָזען באַשפּײען פון אַ אינגעל, װי די יעניגע װעלכע שטעהען אימער אַלס צילברעט פאַר דער אנערקענונג און דעם האַס. עס בלײבט זײ זאָגאַר דאָס רעכט צו פיהלען זיך אַלס די אױסדערװעהלטע, און צו זײן שטאָלץ אױף דעם אונטערשײד צװישען זײער װערט און דער אָנערקענונג, װאָס זײ קריגען. אַ שעהנער שיקזאַל איז זײ באַשערט אױב זײ פאַרשטערען צו ציהען נוצען פון זײער לאַגע, און דאָס װאָס סטראַשעט זײ נידערצושלאָגען — צו פאַרװאַנדלען אין אַן אַנקער פון קראַפט און ערמוטיגונג. אונטערשעצונג איז אַ ביטערער אָבער שטאַרקענדער טראַנק. פון דער אַנדערער זײט ליגט דאָ אױך דער יסוד פון אַלע יענע אָפּפער פון ניט-אנערקענונג װעלכע זײנען אונז אַלעמען באַקאַנט — די גאַנצע אַרמײ פון קאַליקעס און בעלי-קנאה, די גרױסע מחנה פון נאַראָנים אױס

אונבאַפרידיגטען שטאָלץ, פּונקט אַזױ אונערטרעגליך װי די װאָס שװימען אין זאַטען שטאָלץ.
אָבער װער קען, טראָץ די אַלע קאַריקאַטורען, באַטראַכטען אָהן טיפען געפיהל יענע שאַרען אײדעלע גײסטער, װעלכע האָבען געלעבט אָן אַ זײט פון דער װעלט און האָבען קײנמאָל ניט געגלענצט,ליבענדע הערצער װעלכע זײנען קײנמאָל צוריק ניט געליבט געװאָרען, יענע ערװעהלטע, װעלכע זײנען קײנמאָל ניט באַזוכט געװאָרען פון די געטינס פון געלעגענהײט, גליק און רוהם ; אָבערמאַן װעט אַלס שריפשטעלער געהערען קױם צו אַן אַנדער קלאַס װי סעינאַנקור, צו יענע נעמליך פאַר װעלכע דאָס געהײמניס פון ערפאָלג איז אַ מין כשוף. זײנע בריף אַנטהאַלטען אַן אַלזײטיגע שילדערונג פון זײן זעלען-לעבען און זײן זעלעןגעשיכטע. די לעצטע איז אין דיזע װערטער אַרײנגעפּרעסט : „אַך, װי גרױס איז דער מענש אַזױ לאַנג װי ער איז אונערפאַרען, װי רײך און פרוכטבאַר װאָלט ער געװען װען דער קאַלטער בליק פון זײנע חברים און דער טרוקענער װינד פון דער אונגערעכטיגקײט װאָלט אונזער האַרץ ניט אױפגעקאָרטשעט ! איך האָב באַדאַרפט גליק, בין איך געבארען געװאָרען צו לײדען. װער קען ניט יענע דונקעלע טעג אין דער קאַלטסטער צײט פון יאָר װען אַפילו דער פרימאָרגען ברענגט נאָר געדיכטע נעבעל און דאָס ליכט הױבט זיך אָן צו פאַברײטען נאָר דורך אַ פּאָר דונקעלע שטרײפען פון ברענענדער פאַרב אױף דעם צוזאַמענגעװיקעלטען װאָלקען ? דערמאָנט אײך יענע נעבעל-שלײער, יענע בײזע װינדען, יענעם בלײכען שימער, דאָס פײפען אין די בױמער װעלכע בױגען זיך ציטערענד, יענעם שנײדיגען געהײל װאָס איז ענליך צו פורכטבאַרע קלאָגען ; דאָס איז געװען מײן לעבענס-פרימאָרגען. צו מיטאָג צײט נאָך קעלטערע, באַשטענדיגערע שטורמען, געגען אָװענד געדיכטערע פינסטערניש און דעם מענשענ'ס טאָג איז צו שדע."
פאַר אַזאַ מעלאַנכאָלישער נאַטור איז דאָס גאַנצע אײנגעאָרדענטע לעבען אונערטרעגליך. דעם שװערסטען און פּײנליכסטען מאָמענט, װען דער יונגער מענש מוז זיך אױסקלײבען זײן לעבענס-באַרוף, קען ער ניט בײקומען. דען אױסקלײבען זיך

אַ שטעלונג אין לעבען הײסט אָבזאָגען זיך פון דער אונענדליכער פרײהײט, פון דער גאַנצער מענשהײט און זיך אײנשפּאַרען אין אַ שטאַל אַזױ װי אַ חיה. דער שטעמפּעל פון אַ שטאַנד איז אַ באַשרענקונג, אַן ענדליכקײט, אַ לעכערליכקײט. אַ מײל פון זײער שעהנקײט און פון דער פּאָעזיע פון זײער געשלעכט האָבען די פרױען צו פאַרדאַנקען דעם פאַקט װאָס זײ זײנען פרײ פון יעדען שטעמפּעל פון אַ פּראָפעסיאָן. װי אזױ אַלזאָ קען אַזאַ נאַטור װי אָבערמאַנ'ס זיך אױסקלײבען אַ פּראָפעסיאָן ? גלײכצײטיג צו טיף און צו שװאַך פאַר דער װירקליכקײט, האַסט ער קײן זאַך ניט אַזױ שטאַרק װי די אָעהענגיגקײט. „אַזױ פיעל איז זיכער, זאָגט ער, איך װעל זיך ניט שלעפּען אין דער הױך פון אײן שטאַפּעל צוט אַנדערען אײנצונעהמען זיך אַ פּלאַץ אין דער געזעלשאַפט, האָבען עלטסטע און זײן געצװוּנגען זײ אַרױסצעװײזען רעספּעקט פאַר דער פּריװילעגיע צו האָבען אונטערגעװאָרפענע, װעלכע איך מעג פאַראַכטען. קײן זאַך איז ניט אַזױ נאַריש װי דיזער שטופען-לײטער פון גרינגשעצונג װעלכער שטרעקט זיך דורך דער גאַנצער געזעלשאַפט, פון דעם פירסט, װעלכער זאָגט אַז ער איז נאָר צו גאָט אונטערװאָרפען, ביז צום אָרימסטען שמאַטעקלײבער װעלכער מוז אונטערװאַרפען זײן צום יעניגען װאָס פאַרדינגט אים אַ שטרױענעם מאַטראַץ אױף איבער נאַכט." ער װיל זיך ניט קױפען דאָס רעכט צו באַפעלען פאַר דער פליכט צו געהאָרכען. די קװינט-עסענץ פון גאָר דעם לײדען אױף דער ערד איז פאַר אים סימבאָליזירט אין דעם זײגער. צו דאַרפען צורײסען זײנע שטימונגען לױט דעם שלאָגען פון דעם זײגער, װי עס מוז דער אַרבײטער, דער געשעפטסמאַן, דער בעאַמטער, הײסט צו באַרױבען זיך פון דעם אײנציגען גוט װאָס דאָס לעבען פאַרמאָגט : די אונאַבהענגיגקײט, די פרײהײט. ער פיהלט זיך פרעמד צװישען זײנע מיטמענשען, זײ פיהלען ניט װי ער און ער גלױבט ניט װי זײ. זײ זעהען אים אױס צו זײן שטאַרק אָנגעשטעקט פון אָבערגלױבען, פאָראורטײלען, צביעות און סאָציאַלער פאַלשקײט אַז ער שױדערט אַרײנצוטרעטען מיט זײ אין געזעלשאַפטליכע באַציהונגען. דאָס אַבּטע יאָרהונדערט האָט ניט געבראַכט צו רעליגיעזיטעט, אָבער עס האָט זיך אין פראַנקרײך

ניט באַפרײט פון אַ געטליכער רעליגיעזיטעט אין פאַרבינדונג מיט דעם גלױבען אין אַ לעבען נאָכ'ן טױט. סעינאַנקור טײלט ניט דיזען גלױבען, ער איז אַ גאַנץ אַנדער גײסט ; מען געפינט שױן בײ אים די װיסענשאַפטליכע װעלט-אַנשױאונג פון דעם בּטען יאָרהונדערט. ער איז אַ װאַרימער איבערצײגטער הומאַניסט און גלױבט פּונקט אַזױ װעניג אין אַ שפּעטערער בעסערער עקזיסטענץ װי אין אַ פּערזענליכען גאָט.
דאָס רעליגיעזע פּראָבלעם װערט אין זײנע בריף באַטראַכט פון פאַרשײדענע זײטען. מען געפינט שױן דאָ דאָס ביטערע באַקעמפּפען פון דער טעאָריע אַז דער אַטעאיזם שפּרינגט אַרױס פון פאַרדאָרבענקײט און שלעכטע לײדענשאַפטען, אַ טעאָריע װעלכע װערט שפּעטער אין דער אױפװאַקסענדער ליטעראַטור פון דעם יאָרהונדערט װאַריאירט אױף אַזױ פיעל פאַרשײדענע אופנים. ער ערקלערט שאַרף אַז מיט דעמזעלבען רעכט מיט װעלכען די אָרטאָדאָקסען באַהױפּטען, אַז נאָר די שלעכטע לײדענשאַפטען שטערען צו זײן אַ קריסט, קענען די אַטעאיסטען באַהױפּטען אַז נאָר דער שלעכטער איז אַ קריסט, װײל ער מוז אימער האַלטען פאַר די אױגען שרעקליכע בילדער כדי ניט צו גנב'ענען, צו פעלשען אָדער מאָרדען, און װען ער זאָל נאָר קענען גלױבען אז עס איז קײן גיהנם ניטאָ װאָלט ער ניט געהאַלטען פאַר כדאַי צו זײן אַן ערליכער מענש. ער פּרובט צו ערקלערען פּסיכאָלאָגיש דעם גלױבען אין דער אונשטערבליכקײט פון דעם אינדיװידואום. אונרוהיג און אומגליקליך װי די מײסטע מענשען זײנען, האָפען זײ שטענדיק אַז די נעכסטע שטונדע, דער פאָלגענדער טאָג און ענדליך דאָס צוקונפטיגע לעבען װעט זײ ברענגען דאָס גליק און די זעליגקײט צו װעלכע זײ שטרעבען, אָבער, װענדט ער אַלײן אײן אין זײן אײגענעם געדאַנק, דיזער גלױבען איז דאָך פאָרט אַ טרײסט פאַר'ן מענשען, און ער ענטפערט דאַרױף, אױב דאָס איז יאָ אַ טרױסט פאַר'ן אומגליקליכען דאַן איז פאַר מיר נאָך אײן אורזאַכע מער װאָרום דיזע װארהײט זאָל באַטראַכט װערען מיט'ן גרעסטען פאַרדאַכט. די מענשען גלױבען אַזױ גערן דאָס װאָס זײ װינשען. װען אַ סאָפיסט פון אַלטערטום זאָל געװען אײנבילדען אַ מענשען אַז װען ער װעט צעהן טעג אָבהיטען זײן

לערע װעט ער װערען אונפאַרװוּנדבאַר, און דאָס גלײכען, װאָלט דיזער געדאַנק אױך געװיס געשמײכעלט דער אײנבילדוננסקראַפט פון דעם באַטרעפענדען, אָבער ער װאָלט דערפאַר ניט געװאָרען אמת'ער. מען טענה'ט : אָבער װוּ בלײבט די באַװעגונג, דער גײסט, די זעלע, װעלכע קענען דאָך ניט צופױלט װערען ? און ער ענטפערט : װען דײן פײער אין דײן קאַמין געהט אױס פאַרלאָזט אים זײן ליכט, זײן װאַרימקײט, זײן באַװעגונג און געהט איבער אין אַן אַנדער װעלט, װוּ ער װעט אײביג באַלױנט זײן אױב ער האָט דײנע פיס אָנגעװאַרימט, און אײביג באַשטראָפט אױב ער האָט דײנע פּאַנטאָפעל פאַרברענט.
שליסליך קומט ער צו דער טענה, װעלכע װערט שפּעטער אױך אַזױ אָפט באַהאַנדעלט, אַז דער װעלכער גלױבט ניט אין די דאָגמען פון דער דעליניאָן מוז שװײגען כדי ניט אַװעקצורױבען בײם אַנדערן זײן אָנהאַלט אין לעבען. מיט היץ און לײדענשאַפט ענטפערט ער דערױף אַז װאָס אָנבאַלאַנגט די געבילדעטע קלאַסען פון די שטעדט געפינט זיך דאָ מער קײנער ניט װאָס גלױבט אין דאָגמען — עס איז צו באַמערקען אַז ער האָט דאָס געשריבען אין 1801 ביז 1802 — און װאָס אָנבאַלאַנגט די נידױיגע קלאַסען שטעלט ער די זאַך אַזױ : אָנגענומען אַפילו אַז די גרױסע מאַסע װעט און דאַרף קײנמאָל פון אירע מעות'ן ניט אַרױסגעצױגען װערען, דאַן מוז צוערשט ענשידען װערען אױב די אױסזיכט אױף געזעלשאַפטליכער ניצליכקײט גיט דאָס רעכט צו נאַרען, און אױב עס איז אַ פאַרברעכען צו זאָגען די װאַרהײט װען אַפילו עס קען װירקליך אַרױסקומען אַ רעח דערפון װאָס די װאַרהײט װערט געזאָגט. אָבער עס צײגט זיך יעצט גראַד פאַרקערט, אַז דאָס פאָלק הױבט אָן איבעראַל צו װעלען לערנען די װירקליכקײט און אַז דער גלױבען איז איבעראַל אונטערגעגראָבען. עס האַנדעלט זיך אַלזאָ אום דעם װאָס אַם שנעלסטען צו באַװײזען די מענשען װי די פליכט צו טאָן רעכט איז אונאַבהענגיג פון דעם גלױבען אין אַ צוקונפטיגען לעבען, און צו צײגען זײ אַז די מאָ* ראַלישע געזעצען זײנען איבערהױפּט נאַטירליכע און ניט קײן איבערנאַטירליכע געזעצען, און זײ בלײבען אונבאַרירט אַפילו װען די רעליגיאָן ברעכט צוזאַמען.

ער װײזט װײטער אָן, אין אַ סך שטעלען די שלעכטע רעזוש טאַטען פון דיזער סיסטעם פון שװײגען אין רעליגיעזע אָנגעלעגענהײטען. דאָס דאָזינע שװײגען, זאָגט ער, איז שולדיק אין דעם װאָס די ערציהונג פון דער פרױ געהט אױפ'ן אַלטען שטײגער, און די פרױ װערט געהאַלטען אין אונװיסענהײט, און דאָס מאַכט זי פאַר דעם פײנד פון יעדען פּראָגרעס און גיט זי אַזױ אָפט איבער, פיזיש און מאָראַליש, אין דער מאַכט פון דעם בײך- פאָטער. אַ פאַרגלײך צװישען דער ליבע אַלס גליק-געבענדע קראַפט מיט דער ראָלע װאָס זי שפּילט אין דער הײראַט ברענגט אים אױסצודריקען מאַנכע זעהר װײטגעהענדע געדאַנקען געגען דער הערשענדער עפענטליכער מײנונג בנוגע די באַציהונגען צװישען די געשלעכטער און געגען דער ריכטס-שנור לױט װעלכער די אױפפירונג פון אַ פרױ אין דער ציװיליזירטע געזעלשאַפט װערט געלױבט אָדער געטאַדעלט.
אין דיזע פּונקטען איז אָבערמאַן גאַנץ מאָדערן. ער פאָלגט נאָך אין גראַדער ליניע דעם געדאַנקען-גאַנג װאָס דאָס פאָריגע יאָרהונדערט האָט געגעבען. דאַנענען, אין זײן געפיהלט-לעבען שטעהט ער װײט פון דער מאָדערנער גײסטינער ריכטונג, אָבװאָל אַפילו דאָ זאָגט ער שױן אָן מאַנכעס נײעס און קומענדעס ; אין זײן געפיהלט-לעבען איז ער גאַנץ ראָמאַנטיש . ער באַשעפטיגט זיך זאָגאַר מיט דעם באַגריף פון ראָמאַנטיזמוס. אַ מײל פון דעם בוך טראָגט די באַדיוטונגספולע איבערשריפט : „איבער דעם ראָמאַנטישען אױסדרוק און די קוהרײנען (אַן אַל פּישע מעלאָדיע אױף אַ האָרן) פון די שװײער." ער פאַסט אױף דיזען באַגריף אונגעפער װי די דײטשע ראָמאַנטיקער פון יענער צײט, אבװאָל ער איז װײט פון אױפצושטעלען, װי זײ, זײנע אַנשױאונגען אין אַ סיסטעם. דאָס ראָמאַנטישע איז פאַר אים „דאָס אײנציגע װאָס שטימט מיט די טיפע נשמות, מיט דער אמת'ער עמפּפינדליכקײט." אין אַלע לאַנד-שטרעקען, װאָס זײנען אונבאַרירט פון קולטור, װי די שװײץ, איז די נאַטור פול מיט ראָמאַנטיק ; אָבער די ראָמאַנטיק װערט איבעראַל פאַרטריבען װוּ מען דערשפּירט דעם מענשענ'ס האַנד. די ראָמאַנטישע װירקונגען זײנען װי אױסגעריסענע װערטער פון דער אורשפּרונג-

ליכער שפּראַך פון דעם מענשען, װאָס קײנער געדענקט זײ מער ניט, א. ז. װ. די נאַטור איז ראָמאַנטישער אין אירע קלאַנגען און טענער װי אין אירע בילדער ; דאָס ראָמאַנטישע װענדט זיך מער אָן דעם אױער װי אָן דעם אױג. די שטימע פון דער געליבטער פרױ װירקט ראָמאַנטישער װי איר געזיכט, די מעלאָדיען פון דעם אַלפּען-האָרן גיבען אַ קרעפטיגערען אײנדרוק פון דער ראָמאַנטיק פון די אַלפּען װי װעלכער עס איז געמעל ; װאָרום מען באַװוּנדערט װאָס מען זעהט, אָבער מען פיהלט װאָס מען הערט. עס איז אינטערעסאַנט צו באאָבאַכטען װי סעינאַנקור טרעפט זיך ניט-װילענדיק צוזאַמען מיט די דײטשע ראָמאַנטיקער, װעלכע ער האָט קײנמאָל ניט געלעזען. אױך זײ שעצען שטענדיק די מוזיק אַלס די קונסט פון אַלע קונסטען. ערגעץ רופט סעינאַנקור זאָגאַר אױס, אַז ער האָט פּונקט אַזױ ליב די לידער, װעמעס טעקסט ער פאַרשטעהט ניט, װי די אין װעלכע ער קען אי די װערטער אי די מעלאָדיע נאָכפאָלגען. ער זאָגט עס בנוגע די דײטשע לידער, װעלכע ער האָט געהערט אין דער שװײץ און גיט נאָך צו : „אױסערדעם האָט די דײטשע באַטאָנונג עטװאָס ראָמאַנטישערעס." עס איז איבערראַשענד, אַז אַפילו דיזער שטריך : אױפצופאַסען די שפּראַך אױסשליסליך אַלס קלאַנגען-מוזיק, אַ שטריך װעלכער איז בײ די דײטשע ראָמאַנטיקער אַזױ שאַרף אַרױסגעטראָטען, איז שױן אָנגערײט בײ סעינאַנקור. אָבער ער באַזיצט פונדעסטװעגען אַ צו פאַרפײנערטע עמפּפינדליכקײט אום צו בלײבען שטעהן בײ דער מוזיק אַלס דעם בעסטען פאַרמיטלער צװישען דעם אײנצעלנעם מענשען און דער נאַטור. אין צװײ פאַרשײדענע שטעלען אין זײן בוך ערקלערט ער, אַז אַ רײהע פאַרשײדענאַרטיגע געשמאַקע ריחות אַנטהאַלטען פּונקט אַזאַ רײכע מעלאָדיע װי אירגענד װעלכע רײהע טענער, און קענען, װי די מוזיק, אַרױסרופען בילדער פון אױסערגעװײנליכע געגענדען און געגענשטאַנדען. מען מוז זיכער אין דער פראַנצױזישער ראָמאַנטיק געהן אַזש ביז באָדלעיר אײדער מען געפינט אַזאַ פאַרפײנערטען חוש הריח. בשעת בײ באָדלעיר איז דיזע פאַרפײנערונג אַ סימפּטאָם פון אַ פאַרפײנערטער עמפּפינדליכקײט איז זי בײ סעינאַנקור נאָר דער סיקפּטאָם פון דעם רײן ראָמאַנטשיען סוביעקטיװיזם.

זי איז אײן עלעמענט אין דער געפיהלס-טרױמערײ ; װאָרום דורך דעם חוש-הריח און דעם חוש-השמיעה מײנט סעינאַנקור אַז מען קען אױפכאַפּען די פאַרבאָרגענע האַרמאָניען פון דער עקזיסטענץ ; זי באַצײכענט װײטער דעם שרעק פאַר דער װירקליכקײט און אַן ענטשפּרעכענדע פאַרטיפונג אין זיך זעלבסט ; װאָרום דורך טענער און ריחות פאַרנעהמט מען נאָר די אױסגעװעבטע עסענץ פון דער װירקליכקײט.
אין זײן שרעק פאַר דער װירקליכקײט קען אָבערמאַן ניט לעבען גענוג אײנזאַם. ' ער װױנט אַלײן, ער מײדט אױס די שטאָרט אַזױ גוט װי דעם דאָרף. עס לעבט אין אים דאָס װוּנדערליכע געמיש פון אַלגעמײנער מענשענליבע און פאלשטענדיגער גלײכגילטיגקײט צו אַלע װירקליכע לעבענס-פאַרהעלטנישען. עןאיז אַזױ עמפּפינדליך אַז, ליבענדיק טײ מער פון יעדען אַנדעןגעטראַנק, מאַכט ער זיך פאָרװירפע פאַר זײן נײגונג צו טײ-טרינקען אַלס אַ מיטעל אױפצוּװעקען שטימונגען. י ער באַגרײפט אַז דער טײ באַרוהיגט זײן שלעכטע שטימונג אָבער ער פאַראַכטעט יעדען אױסערליכען רײץ-מיטעל. ער װײס אַלײן אַז ער איז אין דיזען פּונקט זעהר װעניג פראנצױזיש : „װאָרום — זאָגט ער זעהר טרעפליך — װען די פראַנצױזען זאָלען באַזיצען נעאפּעל, װאָלטען זײ אױסגעבױט אַ בעלער-זאַל אין דעם קראַטער פון װעזוּװיוס. ער לעבט פאָלקאָמען נאָר װען ער איז אײנער אַלײן אין נעבעל-פאַרהילטע װעלדער, װוּ עס דערמאָנט זיך אים אָן דעם דעמאָלט אונפאַרמײדליכען אָססיאַן, אָדער אין דער טונקעלקײט פון דער נאַכט, בײ אַ שטילען אָזערע אין דער שװײץ. ער פיהלט, װי זײן צײט-גענאָסע נאָװאַליס, אַז די טונקעלקײט, פאַרבאָרגענדיק די זיכטבאַרע נאַטור פאַר דעם מענשען, צװינגט אים זיך צו פאַרטיפען אין זיך אַלײן.
ער דערצעהלט פון אַ נאַכט, װעלכע ער האָט פאַרבראַכט אַלײן אין דער נאַטור. „אין דיזער אײן נאַכט, זאָגט ער, האָב איך דורכגעפיהלט און דורכגעלעבט אַלץ װאָס אַ שטערבליך האַרץ קען אַנטהאַלטען פון טיפען בענקען און טיפען טרױער. איך האָב אין דיזער נאַכט פאַרצערט צעהן יאָר פון מײן לעבען." דאָך נגזך טיפער װי אין טונקעל דערקענט ער זיך אַלײן אין די אײז-

געגענדען פון די אַלפּען, װוּ דאָס לעבען אַרום אים איז ניט נאָר, װי בײ נאַכט, פאַרשלײערט, נאָר אױך פאַרגליװערט און שײנט אינגאַנצען שטיל צו שטעהן.
אינגאַנצען ער אַלײן איז ער נאָר װען ער פאַרלאָזט דעם שװײצאַרישען טאָל אין װעלכען ער װױנט און שטײגט אַרױף אַלײן, אָהן פירער, אױף די העכסטע בערג, צו די „שפּיצען", און פאַרגעסט מענשען און צײט.
װילען מיר אים זעהן אין דיזער אומגעבונג ?
„דער טאָג איז געװען הײס, דער האָריזאָנט נעבעלדיק און
די טאָלען פול מיט פּאַרע. דאָס פינקלען פון די גלעטשער האָט
אָנגעפילט די נידריגערע אַטמאָספערע מיט לײכטענדען אָבשײן,
אָבער עפּיס אַן אומבאַקאַנטע רײנקײט האָט געשײנט צו זײן אין
דער לופט, װעלכע איך האָב אײנגעאַטעמט. אין דיזער הױכ-
קײט האָט קײן פּאַרע פון די נידריגערע ערטער, קײן פונק ליכט
גיט געשטערט אָדער אונטערבראָכען די אונענדליכע און טונ-
קעלע טיפקײט פון דעם הימעל. די פאַרב פון דעם הימעל איז
ניט געװען מער דאָס בלאַסע און העלע בלױ, דער זאַנפטער גע-
װעלב װעלכער זעהט זיך פון טאָל, נײן, דער עטהער האָט ער-
לױבט דעם בליק זיך צו פאַרלירען אין אַן אונענדליכקײט אָהן
אַ גרעניץ און אינמיטען דעם גלאַנץ פון דער זון און די גלעטשער
צו זוכען אנדערע װעלטען און אַנדערע זונען אַזױ װי בײנאַכט.
אונבאַמערקט האָבען די פּאַרעס פון די גלעטשער אױפגעשטיגען
און האָבען געבילדעט װאָלקען צו מײנע פיס. דער גלאַנץ פון
דעם שנײ האָט מער ניט געבלענדט מײנע אױגען און דער הי-
מעל איז געװאָרען טונקעלער און טיפער. די שנײ-קופּע פון
מאָנטבלאַן האָט דערהױבען איר אונבאַװעגליכע מאַסע איבער
דיזען גרױסען און שטעהענדיגען ים, איבער דיזע צונױפגעקנױל-
טע נעבעלען, אין װעלכע דער װינד פלעגט זיך אײנרײסען און
אױפהױבען אין פאָרמלאָזע װעלען. אַ שװאַרצע פּינטעל האָט
זיך באַװיזען אין דיזען תּהום ; זי האָט זיך שנעל געהױבען
און איז געגאַנגען גראַדע אױף מיר. דאָס איז געװען רער מעכ-
טיגער אָדלער פון די אַלפּען. זײנע גװאַלדיגע פליגעל זײנען גע-
װען פײכט און זײנע אױגען װילד ; ער האָט געזוכט רױב, אָבער

בײם אָנבליק פון אַ מענשען איז ער אַנטלאָפען מיט אַן אונהײמליכען געשרײ און האָט זיך אַ װאָרף געטאָן אין די װאָלקען. דיזער געשרײ האָט זיך װידערהאָלט צװאַנציג מאָל, אָבער מיט אַ טרוקענעם קלאַנג, אָהן אַ װידער-קול, פּונקט אַזױ װי א גאַנצע רײה באַזונדערע געשרײען אין דער אַלגעמײנער שטילקײט. דערנאָך איז אַלע צוריק פאַרזונקען אין אַבסאָלוטען שװײגען, אַזױ װי דער קלאַנג זעלבסט װאָלט אױפגעהערט צו עקזיסטירען און אַזױ װי די אײגענשאַפט פון די קערפּער אַרױסצוגעבען טענער און קלאַנגען װאָלט פון דעם אוניװערזום פאַרטיליגט געװאָרען. מען קען קײנמאָל די שטילקײט ניט קענען אין די ליאַרמדיגע טאָלען ; בלױז אױף די קאַלטע הױכען הערשט די רעגונגסלאָזיגקײט, יענעס דױערענדע פײערליכע שװײגען װאָס קײן צונג פאַרמאָגט ניט אױסצודריקען און קײן פאַנטאַזיע — זיך פאָרצושטעלען. אָהן די עראינערונגען װאָס דער מענש ברענגט-מיט פון די טאָלען װאָלט ער דאָ אױבען ניט געקענט גלױבעןאַז ערגיץ אַרום אים אין דער נאַטור איז פאַראַן באַװעגונג ; אַפילו די באַװעגונג פון די װאָלקען דוכט זיך אים צו זײן אונערקלערליך ; אַפילו די פאַרענדערונגען פון די פּאַרעס זעהען אים אױס אין מיטען דער פאַרענדערונג זעלבסט װי שטעהענדיק. אַזױ װי יעדער געגענװערטיגער מאָמענט שײדט זיך מיט גאָרניט אָב פון דעם פאָריגען, האָט ער נאָר די זיכער קײט, אָבער דורכאױס ניט דאָס געפיהל, אַז אַלע זאַכען פאָלגען אײנע די אַנדערע. אַלץ זעהט אים אױס אױף אײביג פאַרגליװערט. איך װאָלט געװאָלט אױפבאַװאָרען אין מײן זכרון זיכערערע שפּורען פון מײנע געפיהלען אין יענע שטומע ספערען ; אָבער אין אַזעלכע ענערגישע מאָמענטען איז מען ניט אומשטאַנד זיך צו באַשעפטיגען מיט דער צוקונפט אָדער מיט אַנדערע מענשען און אױפצוצײכענען נאָטיצען פאַר דער און פאַר יענע. מען דענקט ניט װעגען דער עהרע װאָס מען װעט זיך אײנשאַפען פאַר די געדאַנקען, און אַפילו ניט װעגען דעם אַלגעמײנעם װױלזײן. מען איז נאַטירליכער, מען דענקט ניט װעגען אױסנוצען דעם געגענװערטיגען אױגענבליק, מען באַפעלט ניט די אידעען, מען פאַרלאַנגט ניט פון דעם גײסט ער זאָל זיך פאַרטיפען, פאַר-

באָרגענע זאַכען אַנפּלעקען, ער זאָל זאָגען עטװאָס װאָס איז נאָך ביז אַהער ניט געזאָגט געװאָרען. דער געדאַנק איז ניט מער אַקטיװ און געבונדען אָן רעגעלען, נאָר פּאַסיװ און פרײ. מען טרױמט, מען גיט זיך אָב, מען איז מיף אָהן אַ שאַרפזין, גרױסאָהן אָהן באַגײסטערונג, ענערגיש אָהן װילען."
אַזױ זיצט ער, דיזער תּלמיד פון זשאַן זשאַק, דיזער „ענערגישער אָהן װילען", (װאָרום דאָס װאָרט פּאַסט אױף אָבערמאַן), אײנזאַם אין זשאַן זשאַק'ס נאַטור. „רענעי" האָט דעם קרײז פון נאַטור-אײנדריקען ברײטער געמאַכט. אנשטאָט אַן אָזערע צװישען די שװײצאַרישע בערג, אײנגע װעלדלעך און בוקעטען פון װאַלד-בלומען מיט װעלכע מיר האָבען אָנגעהױבען אין דער „נײער העלאָיז" האָבען „רענעי" און „אַטאַלאַ" אונז געגעבען די אונגעהױערע אור-װעלדער, דעם ריזען-טײך מיסיסיפּי און זײנע צװײגען, די טראָפּישע נאַטור אין איר גאנצער לױכטענדער און העלער פאַרבערשפּראַך, איר גאַנצער בלענדענדער און דופטענדער רײכקײט. דיזע נאַטור שטימט צו אַ געשטאַלט װי רענעי. אין דיזער נאַטור האָט שאַטאָביראַן געװאַנדערט אַלס עמיגראַנט און איר אָבדרוק האָט ער גענומען מיט זיך. אין דער מדבר-שטילקײט פן דער בערג-נאַטור איז אָבערמאַן אין זײן פּלאַץ. אױסערהאַלב דאָס לעבען, דאָ װוּ דאָס לעבען הערט אױף, פיהלט ער זיך הײמיש. נאָר קען ער דאָס לעבען פאַרטראָגען ? אָדער װעט עס אים דערגעהן װי װערטהער'ן, און ער װעט עס אײן שעהנעם טאָג אַװעקװאַרפען ?
ער טוט דאָס ניט, ער זוכט זײן קראַפט אין אַ גרױסען אַנטשלוס : אײנמאָל פאַר אַלע מאָל זיך אָבצוזאָגען פון גענוס און גליק. „לאָמיר, זאָגט ער, באַטראַכטען פאַר אונװיכטיג אַלע װאָס פאַרשװינדט און פאַרגעהט, לאָמיר אין דער גרױסער דראאַ פון דער װעלט זוכען אַ בעסערע ראָלע. פון אונזער קרעפטיגען אַנטשליסען אַלײן װעט פילײכט אַזאַ אָדער אַן אַנדער רעזולטאַט אַרױסקומען." ער װיל אַלזאָ לעבען, אָבער װען ער באַשליסט ניט צו לעגען אױף זיך אַלײן די האַנד איז עס ניט פון אונטערגעװאָרפענקײט, נאָר פון נאָך אַ העכערער טראָציגקײט.
„דער מענש, זאָגט ער, איז פאַרגענגליך, דאָס קען זײן, אָבער

לאָמיר געהן צו גרונד מיט װידערשטאַנד. א.-ן אױב דאָס גרױסע נישט איז אונז באַשערט, דאַן לאָמיר ניט האַנדלען אַזױ אַז דאָסזאָל זאָל נאָך קענען ערשײנען װי אַ גערעכטיגקײט."
אָבער עס דױערט דאָך לאַנג אײדער אָבערמאַן דערגרײכט צו דיזער רוהיגקײט. פיעל און פײערליך זײנען זײנע אַרגומענטען פאַר זעלבסטמאָרד, און מען דאַרף זיך ניט װוּנדערען איבער דעם, װאָרום די זעלבסטמאָרד-עפּידעמיע אין דער ליטעראַטור שטעלט מיט זיך פאָר אײנעם פון די סימפּטאָמען פון דער עמאַנציפּאַציאָן פון דער אינדיװידואַליטעט. עס איז אײנע פון די פאָרמען, די נעגאַטיװסטע און ראַדיקאַלסטע, פאַר דער באַפרײאונג און דער לױזרײסונג פון דעם אינדיװידואום פון דער גאַנצער געזעלשאַפטליבער אָרדנונג, אין װעלכער ער װערט אַרױסגעשטעלט פון געבורט אָן. און װי אזױ האָבען יענע צײטען, אין װעלכע נאַפּאָלעאָן האָט יעדען יאָר געבראַכט מױזענדע בלוט-אָפּפער אױפ'ן מזבח פון זײן אַמביציע, געקענט דערװעקען אַכטונג פאַר דאָס מענשליכע לעבען ?
„איך הער איבעראַל — זאָגט אָבערמאַן — אַז עס איז
אַ פאַרברעכען זיך צו שײדען פון דעם לעבען ; אָבער דיזעלבע
סאָפיסטען, װעלכע פאַרװערען מיר דעם טױט, שטעלען מיך
אַרױס צום טױט אָדער שיקען מיך צו אים. עס איז אַ כבוד
זיך אָבצוזאָגען פון דעם לעבען װען דאָס לעבען איז שעהן,
עס איז רעכט און ערלױבט צו טױטען דעם װעלכער װיל לעבען ;
און דעמזעלבען טױט, װעלכען עס איז אַ פליכט צו זוכען װען
מען האָט מורא פאַר אים, איז אַ פאַרברעכען צו נעהמען װען
מען װינשט אים ! אונטער טױזענד אױסרײדען, אַמאָל קלו-
גע אַמאָל לעכערליכע, שפּילט איר זיך מיט מײן עקזיסטענץ,
און איך אַלײן זאָל איבער זיך קײן רעכט ניט האָבען ! װען
איך ליב דאָס לעבען — זאָל איך עס פאַראַכטען ; װען איך
בין גליקליך שיקט איר מיך צום טױט, און װען איך װיל שטאַר-
בען פאַרבאָט איר עס מיר און באַלעסטיגט מיך מיט אַ לעבען
װאָס איך פאַראַכט.
„אױב איך טאָר זיך ניט באַרױבען פון אבען, דאַן טאָר

איך זיך ניט אױסזעצען צו אַ מעגליכען טױט, און אױב אַזױ,
דאַן זײנען אַלע אײערע העלדען נאָר פאַרברעכער. דער באַ-
פעל װאָס איר גיט זײ רעכטפערטיגט זײ ניט. איר האָט ני'ט
קײן רעכט זײ צום טױט צו שיקען אױב זײ האָבען גיט געהאַט
קײן רעכט צו געבען דאַרױף זײער הסכמה. אױב איך האָב
ניט דאָס רעכט אױפ'ן טױט איבער מיר אַלײן, דאַן װער האָט
עס דער געזעלשאַפט געגעבען ? װאָס פאַר אַ משוגענעם גע-
זעלשאַפטליכען פּרינציפּ האָט איר ערפונדען לױט װעלכען איך
האָב אָבגעטראָטען דער געזעלשאַפט פאַר מײן אײגענער אונ-
טערדריקונג, אַ רעכט, װאָס איך האָב ניט געהאַט, אום צו
אַנטלױפען פון אונטערדריקונג ? "
.איך האָב מיט יאָרען צוריק אין אַן אָבהאַנדלונג איבער דעם טראַגישען שיקזאַל אַרײנגעלעגט ענליכע װערטער אין מױל פון דעם זעלבסט-מערדער : „דער װאָס זיפצט אונטער דער לאַסט פון לעבען מעג זיך שטעלען געגען זײן שיקזאַל מיט אַ קלאַגע און זאָגען : װאָרום בין איך געבאָרען געװאָרען, מיט װעלכען רעכט, װאָרום בין איך ניט געפרעגט געװאָרען ? װען איך װאָלט געפרעגט געװאָרען, און װען איך װאָלט געװוּסט װאָס עס מײנט צו לעבען װאָלט איך קײנמאָל מײן צושטימונג דערצו ניט געגעבען. מיר זײנען אַלע װי מענשען װעלכע זײנען געגען זײער װילען געצװוּנגען געװאָרען צו זײן מאַטראָזען ; אָבער דער מאַטראָז, װעלכער איז געגען זײן װילען אַרױפגעשלעפּט געװאָרען אױפ'ן שיף האַלט זיך ניט פאַרפליכטעט אױף אים צו בלײבען. װען ער קען קריגען די געגעלעגענהײט װעט ער דעזערטירען. אױב מען װעט ענטפערען אַז איך האָב גענאָסען דאָס גוטע פון לעבען און דעריבער מוז איך איצט אַריבערטראָגען דאָס שלעכטע, ענטפער איך : די גיטער פון לעבען, דאָס קינדהײטס-גליק, צ. ב., װעלכע איך האָב גענאָסען און דורך דאָס אָננעהמען פון װעלכע איך זאָל האָבען אױסגעדריקט מײן צושטימונג צו לעבען, — דיזע גיטער האָב איך אָנגענומען ניט האָבענדיק די מינדסטע אהנונג אַז דאָס איז געװען האַנדגעלט ן דעריבער בינדט מיך ניט דאָס דאָזיגע האַנדגעלט. איך װיל ניט צושטערען די דיסציפּלין פון דעם שיף, ערמאָרדען מײנע קאַמעראַדען אָדער דאָסגלײכען, איך װיל נאָר

דאָס אײנע, אױף װאָס איך האָב רעכט — די פרײהײט, װאָרום איך האָב זיך קײנמאָל ניט פאַרפליכטעט צו לעבען."
עס פאַרשטעהט זיך אַז דאָ איז קײן פּלאַץ ניט זיך אַרײנצולאָזען אין די אײנצעלהײטען פון דער פראַגע. אָבװאָל איך גלױב ניט, אַז מען קען געגען דער באַרעכטיגונג פון זעלבסטמאָרד אַרױסשטעלען עטװאָס אַנדערש װי די פליכטען צו אַנדערע מענשען, דאָך צװײפעל איך ניט אַז דיזער אַרגומענט איז פאָלשטענדיק צופרידענשטעלענד. איבריגענס לאָז איך איבער די פאַרענטפערונג פון דיזער פראַגע צו די מאָראַליסטען. איך שילדער דאָ נאָר רײן היסטאָריש און נאַטור-װיסענשאַפטליך אַ זעלען-צושטאַנד װעלכער האָט זיך געשיכטליך געצײגט און האָט אַװעקגעלעגט אין דער ליטעראַטור זײנע דאָקומענטען. װאָרום „אַבערמאַן" און „װערטהער" זײנען ניט די אײנציגע ביכער פון יענער צײט אין װעלכע דער זעלבסטמאָרד װערט גערעכטפערטיגט. אַטאַלאַ טױט זיך אַלײן. אױך רענעי, װעלכער װערט נאָר פון זײן שװעסטער אַטעליע אָבגעהאַלטען דערפון, שרײבט צו זײן פרױ : „סעלוטאַ, עס זײנען פאַראַן לײדען, װאָס זײנען אַזױ שװער, אַז זײ זײנען אַן אַנקלאַגע געגען דער השגחה און זײ הײלען פון דער מאַניע צו װעלען לעבען." סעינט-בעװ באַמערקט דערצו : „ מען דאַרף באַמערקען אַז דיזער אונגלױבליכער אױסדרוק : „ די מאַניע צו װעלען לעבען", װערט געברױכט אום די ליבע אין טיפסטען האַרצען צו באַלײדיגען." אױפ'ן זעלבען אופן ערקלערט שפּעטער אַרטור שאָפּענהױער אַלס העכסטע טוגענד דאָס באַזיגען פון דאָס װאָס ער רופט אָן דעם „װילען צו לעבען".
דער פאַרפאַסער פון „אָבערמאַן" האָט באַשאַפען זײן טיפּ נאָך זיך זעלבסט און נאָך זײן טאַלאַנט, זײן העלד ענדיגט מיט דעם באַשלוס צו װערען אַ שריפשטעלער. „װעלכע אױסזיכט אױף ערפאָלג האָב איך ? — פרעגט ער. — װען צו זאָגען דעם אמת און זיך באַמיהען אום אַרױסצוזאָגען אױף אַן איבערצײגענדען אופן איז ניט גענוג, ראַן װײס איך געװיס אַז איך װעל קײן ערפאָלג ניט האָבען. געהט פאָראױס — רופט ער אױס — איר װעלכע פאַרלאַנגט דעם רוהם פון מאָמענט, די באַװוּנדערונג פון דער געזעלשאַפט, געהט פאָראױס, איר אַלע, װעלכע זײט רײך

אין אידעען װאָס דױעריען אַ טאָג, אין ביכער װאָס דינען אַ פאַרטײ, אין קונסט-שטיק װאָס מאַכען עפעקט. געהט פאָראױס, איר פאַרפירערישע און פאַרפירטע מענשען, װאָרום עס קימערט מיך קײן זאַך ניט, איר לױפט שנ ל פאָראיבער, און עס איז גוט װאָס איר האָט אײער צײט. אין- פון מײן זײט גלױב ניט אַז עס איז נױטיג בײם לעבען אנערקענט צו װערען."
סעינאַנקור האָט מיט זײזע װערטער זײן ליטעראַרישען אנימאמין אױסגעדריקט אין זײן אײגענעם שיקזאַל פאָראױס געזאָגט. זײן אײגענער דור האָט אים פאָלשטענדיק פאַרקוקט און ער איז אין זײן לעבענס-צײט ניט געװירדיגט געװאָרען, אָבװאָל ער איז, צו זײן אומגליק, געצװוּנגען געװען צו לעבען אײנציג און אַלײן פון זײן פעדער. װען אָבער די ראָמאַנטישע שולע אין פראַנקרײך איז אױפגעטראָטען איז ער גלײך דערהױבען געװאָרען. זײנע אײנפאַכע פעלד-בלומען זײנען פון דער ראָמאַנטישער קריטיק צוזאַמען געבונדען געװאָרען אין אײן בוקעט מיט די לײדען-בלומען און ראָזען פון שאַטאָבריאַן און מאַדאַם דע סטאַל. און ער האָט פאַרדינט די אױפמערקזאַמקײט װעלכע ער האָט יעצט ארױסגערופען. דען ער איז אײנער פון די אָריגינעלסטע גײסטער פון דער עמיגראַנטען-ליטעראַטור, אַ נאַטורפאַרעהרער אַלס אמת'ער תּלמיד פון רוסאָ, אַ מעלאַנכאָליקער אַלס אמת'ער באַװוּנדערער פון אָססיאַן, פול מיט לעבענס-איבערדריסיגקײט אַלס אמת'ער צײטגענאָסע פון שאַטאָבריאַן. ער איז גאַנץ מאָדערן אין אַלע זײנע אַנשױאונגען איבער רעליגיאָן, מאָראַל, ערציהונג און דער געזעשאַפטליכער שטעלונג פון דער פרױ, ער איז דײטש-ראָמאַנטיש אין זײן סענטימענטאַליטעט, זײן אונטעטיגקײט און זײן אונבאַשרײבליכער מורא צו קומען אין באַרירונג מיט דער װירקליכקײט, אַזױ װי ער װאָלט זיך דאַרױף אָבגעברענט. ער איז ענדליך פראַנצױזיש-ראָמאַנטיש דורכ'ן זעלבען געמיש פון פרײזיניגקײט און העכסטער געפיהלפולקײט, נ:רױמערײ און פאַרפײנערטען סענסואַליזם, װעלכען מען געפינט מיט צװאַנציג יאָר שפּעטער אין דער פראַנצױזישער ליטעראַטור בײ סעינט-בעװ אונטער'ן פּסעװדאָנים „זשאָזעף דעלאָרם". ער איז אין זײן גאַנצען װעזען אַ פאָרלױפער פון דער לאַנגער רײהע

גרעסערע גײסטער, װעלכע הױבען אָן, פון דעם מאָמענט פון זײן
אױפטריט, זײער צוג דורכ'ן יאָרהונדערט, װעלכע ער זאָגט אָן מיט
זײן שװאַכער שטימע, און פּאַר װעלכע ער לעגט אױס דעם װעג.