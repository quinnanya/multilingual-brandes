IX
Da den Ordre, ved hvilken Napoleon første
Gang udviste Mine de Stael af Paris, var bleven
overbragt hende, lod hun ham gjennem Joseph
Bonaparte, der hørte til hendes Yenner, spørge,
om hun kunde opnaae et Pas til Preussen eller om
hun vilde blive tilbagef ordret derfra. Efter længere
Tids Yenten kom Bevillingen af Passet, og Mme
de Stael foretog sin Beise til 'Weiinar. Hun lærte
den hertugelige Familie at kjende, havde lange
Samtaler med Schiller om Forholdet mellem tydsk
og fransk Litteratur, plagede Goethe med
Spørgs-maal om Livet og Døden, Gud og Yerden — at
underholde sig livligt om uløselige Problemer,
det var, siger han, hendes egentlige Lidenskab —;
men mest undrede hun dog ham og de andre
tydske Storheder ved at hun ikke alene vilde
kjendes af dem, men virke, og altid talte, som skulde
der nu strax gribes ind, øieblikkeligt handles.Hun kom til Berlin, lærte Prinds Louis Ferdinand
at kjende, blev optagen i Fichtes, Jacobis,
Henriette Hertz's Kredse og bortforte A. W. Schlegel
som Lærer for hendes Børn.

Næste Aar reiste hun til Italien, studerede
Oldtidsminderne, Kunsten, Folkets sydlandske Sæder,
indsugede med alle Porer Indtrykkene af Italiens
Natur og udførte derpaa i Coppet «Corinne ou
l'Italie?.

Men Længslen efter Frankrig lod hende ingen
Ro. Hun nærmede sig Paris indtil den Afstand
af 40 Mile, det var hende foreskrevet at iagttage.
Hun boede i Smaabyerne, først i Auxerre, senere
i Rotten, hvis Præfect, der havde vist hende
Vel-villie, blev afsat, saa fik hun af Politiministeren
Lov til at besørge Udgivelsen af Corinna paa et
Landsted, der laa 12 Mile fra Paris. Men neppe
var Corinna udgivet, før en ny Regjeringsordre
udviste hende af Frankrig. Corinna havde gjort
den overordentligste Lykke, og Napoleon taalte
ikke et Ry, i hvilket han ikke havde nogen Del.
Hun, hvem Napoleon havde gjort den Ære at
betragte som en Rival, vendte da tilbage til Coppet, og
ligesom han udvidede hun uophørligt sit Rige,
gjennem en stedse stigende Mangfoldighed af store
Ideer, dybe Følelser og misundelsesværdige
Venskabsforbindelser. Paa Coppet holdt hun et
formeligt Hof. Fra alle Lande samledes udsøgte Aander
i Skare omkring hende. Man traf der Statsmændsom Constant, livem hun i sin Begeistring kalder
«le premier esprit du monde», Historikere som
Sismondi, Digtere som Zacharias Werner og
Oehlen-schläger, preussiske Prindser, polske Fyrster og
Fyrstinder, Blomsten af Europas Fødsels- og
Aandsaristokrati. Siden sit Ophold i Tydskland havde
hun ikke ophørt med at studere tydsk Sprog og
Litteratur, men hun trængte til et nyt Ophold i
Landet for at kunne fremstille sine Landsmænd et
alsidigt Billede af den nye Verden, der havde
opladt sig for hende. Hun kjendte allerede
Nord-tydskland, nu tilbragte hun et Aar i Wien, og
efter Tilbagekomsten til Schweiz gav hun sig til
Udarbejdelsen af sit store tre Binds Værk om
Tydskland. Det var færdigt i 1810. Men det
gjaldt om at faae det trykt i Paris.

Der var udkommet et Decret angaaende
Pressefriheden, som bestemte, at intet Værk kunde
trykkes uden at have været undersøgt af Censorer;
derefter var af særligt Hensyn til Mme de Stael
fulgt et andet Decret, som afgjorde, at naar
Censorerne havde tilladt Udgivelsen af et Værk,
kunde Politiministeren undertrykke det helt og
holdent, ifald han fandt det rigtigt, en Lov, der
jo ophævede al Lov. Hun tik atter Tilladelse til
at nærme sig Paris i en Omkreds af 40 Mile for
at paasee Udgivelsen, reiste til Biois, boede først
paa Slottet Chaumont- sur-Loire, saa paa Godset
Fossé, saa endnu paa nogle andre Landsteder hosYenner i Nærheden af Biois; lmn flagrede rundt
om sit elskede Paris i den foreskrevne Afstand,
som et Møl flagrer om L}rset. Eengang vovede
hun sig endog derind. Imidlertid gjennemsaae
Censorerne Yærket, rettede og slettede, og gav
det lemlæstede Værk deres imprimatur. 10,000
Exemplarer bleve trykte. Men i det Øieblik, da
Yærket skulde udkomme, sendte Politiministeren
sine G-ensdarmer ind i Boghandelen, efter at have
sat Skildvagter ved alle Edgange, og udførte nu
paa Napoleon's Befaling den Heltedaad, at
sønder-hakke de 10,000 Exemplarer, hvorpaa man æltede
Massen til en Deig og gav Boghandleren 20
Louis-d' orer i Erstatning. Samtidig erholdt Mme de
Stael Ordre til at udlevere sit Manuscript, det vil
sige 6 Aars Studier og Forhaabninger, og forlade
Frankrig inden 21 Timers Forløb. I det Brev,
Politiministeren i denne Anledning sendte hende,
hedder det:	«De skal ikke søge Aarsageu til

den Befaling, jeg har tilkjendegivet Dem, i den
Taushed, De har iagttaget med Hensyn til
Keiseren i Deres sidste Værk, det vilde være en
Vildfarelse; han kunde ikke finde nogen Plads deri,
som var ham værdig. Bien Deres Exil er en
naturlig Følge af den Bane, De stadig har fulgt
i de senere Aar. Det har forekommet mig, som
om Luften i dette Land ikke var Dem tilpas, og
vi ere lykkeligvis endnu ikke reducerede til atmaatte søge Forbilleder i de Folkeslag, som De
beundrer. Deres sidste Værk er ikke fransk.»

Det er Ordet, som fælder liende, sikke
fransk». Det er dette Værk, Bogen <Om
Tydsk-land», fra hvilket hele den nye Epoche i
Frankrigs Litteratur kan dateres, det Værk, som for
første Gang principielt og ikke blot leilighedsvis
bryder med al den forældede Tradition i fransk
Litteratur, og som paa ethvert Punkt aabner nye
Livskilder, dette Værk er det som Landets
aande-lige Politibetjent understaaer sig i at kalde ikke
fransk. Og nu dette Grusomhedens ironiske
Forsøg paa at anslaae galante Toner! <Det har
forekommet mig som om Luften i dette Land
ikke var Dem tilpas — behag derfor at reise>..
Det er som hørte man selve Frankrigs beruste
Natio-nalforfængeliglied tale: Fordi Du har vovet at elske
Friheden, selv nu da vi andre ere lykkelige under
Despotiet, fordi Du, medens vi ere stolte af
Reflexen fra Verdensherskerens Hæder, har fordristet
dig til i Corinna at skildre Geniets souveraine
Uafhængighed, og forviist fra Paris har ladet dit
Ideal blive kronet paa Capitol, fordi Du endelig,
Du et svagt Væsen, en Kvinde, paa en Tid da
Frankrigs Ørne glimte i Glorien af tusinde Seire
og Nationerne ligge lænkebundne for vore Fødder,
har liavt den Frækhed paany at minde os om
at vort aandelige Liv er ved at udtørres og med
ufattelig Iver for at løfte os op af vor saakaldteaandelige Fornedrelse viser os det dybt foragtede
Tydskland som et Land, livis Poesi langt
over-straaler vor egen, det forhadte England, det
troløse Albion som et Land, hvis Friliedskjærlighed
er anderledes udholdende og ægte end vor, og det
døende Italien, den underkuede franske Provinds,
som et Land, hvis Naturlighed i Sæder og hvis
uhyre Overlegenhed i Kunst ere Mønstre —
derfor skal Du stemples som unational, dit Lands
Cocarde rives fra din Pande, dine Bøger
tilintet-gjøres, endog dine Haandskrifter sønderrives og
Du selv med et Kobbel af Angivere og Spioner i
dine Hæle jages som et Dyr over G-rændsen og
være borte inden 24 Timer.

Departementets Præfect kom til hende for at
forlange Manuscriptet til Bogen udleveret. Det
lykkedes at redde det ved at give ham en daarlig
Kladde. Men Sorgen for Værket var endda i
dette Oieblik den ringeste. Det havde været Mme
de Staels Haab at kunne indskibe sig til England;
men i Efterskriften til Politiministerens Brev blev
netop for at hindre dette alle de nordfranske
Havne hende forbudte. En Tid lang tumlede hun
med den Tanke at gaae ombord paa et fransk
Skib, der reiste til Amerika, da der saa var
en Mulighed for at Skibet paa Veien kunde blive
taget af Englænderne. Men denne Plan var dog
for eventyrlig og hun tyede overvældet og
sorgfuld paany til Coppet.Her ventede nye Forfølgelser af de forsk
jelligste Arter hende. Den første Ordre, som
Gen-ferpræfecten modtog, var den at betyde hendes to
Sønner, at det var ogsaa dem forbudt nogensinde
at vende tilbage til Frankrig, og det blot fordi
de havde gjort et frugtesløst Forsøg paa at
op-naae en Audients hos Napoleon til Bedste for deres
Moder. Faa Dage efter modtog Mme de Stael et
Brev fra Præfecten, i hvilket denne i
Politiministerens Navn afkrævede hende Correcturerne paa
Bogen «Om Tydskland», da man gjennem Spioner
havde erfaret at en Correctur maatte være i
Behold og det ikke var Meningen at nøies med den
halve Forholdsregel at ødelægge det allerede
Trykte, men at tilintetgjøre Arbeidet sporløst for
at umuliggjøre enhver senere Trykning.
Forfatterinden svarede, at hin Correctur allerede var sendt
til Udlandet, men at hun gjerne vilde forpligte
sig til ikke mere at lade Noget trykke paa det
europæiske Fastland. »Jeg havde, tilføier hun i
sin Bog «Dix années d’exil», ingen stor Fortjeneste
af at love det, da naturligvis ingen Regjering paa
Fastlandet vilde lade en Bog, som var forbudt af
Keiseren, udkomme i sit Land.» Kort derefter
blev Præfecten i Genéve, Barante, Faderen til
den bekjendte Litterærhistoriker, afsat, fordi man
fandt, at han var gaaet for lemfældigt tilværks
mod Mme de Stael. Hendes Søn blev syg, og
hun ledsagede ham efter Lægernes Raad til BadetAix i Savoien, der vel laa en Snes INIil fra Coppet.
Neppe var hun ankommen dertil før hun blev
indhentet af et Ilbud fra Præfecten i
Mont-Blanc-Departementet, der ikke blot forbød hende under
nogetsomhelst Paaskud at besøge Nabolandene,
men endog at reise i selve Schweiz og overhovedet
nogensinde at fjerne sig mere end 2 Mile fra
Coppet. Og ikke nok med, at man forvandlede
hendes Ophold paa sit Grods til en Fængsling,
man sørgede ogsaa for, at hun skulde komme til
at lide ikke blot under Frihedstabet, men under
Fængsellivets pinligste Kval: Ensomheden, dobbelt
pinlig for en saa afgjort selskabelig Natur.
Schle-gel, som i 8 Aar havde boet i hendes Hus som
Børnenes Opdrager, fik Befaling til at forlade
Coppet, under det taabelige Paaskud, at han
indtog hende mod Frankrig, og paa Spørgsmaalet
hvorledes? lød Svaret: at han havde forfattet
en Sammenligning mellem Euripides’s og Racines
«Fædra» og foretrukket den første. Montmorency
blev landsforvist tor at have tilbragt nogle Dage
paa Coppet; Madame Récamier, hvem det ikke
lykkedes Mme de Stael i rette Tid at give
Underretning om den Straf, der var sat paa selv nok
saa kort et Besøg lios Corinnas Forfatterinde,
blev det forbudt at vende tilbage til Frankrig,
fordi hun paa Ojennemreise gjennem Schweiz havde
villet opmuntre sin Veninde ved en Samtale; ja
en 78aarig Olding St.-Priest, hendes Fadersgamle Collega som Minister, blev exileret for en
enkelt Høfligheds visit paa Coppet.

Den Forladthed som følger med at være i
Opposition mod en overmægtig Kraft, var hende
ikke ny. Allerede længe havde ingen Mand af
Rang eller Ry, ingen politisk Storhed, der ønskede
at staae sig godt med Regjeringen, vovet at besøge
hende paa Coppet. Enhver var forhindret, saa
ved Forretninger, saa ved Sygdom. «0, sagde
hun dengang, hvor jeg dog er træt af al denne
Feighed, der forklæder sig som Brystsyge.» Men
nu var til Sorgen over at see sig forraadt af saa
mange fordums Venner kommet den, at see enhver
af sine virkelige Venner straffet med
Landsforvisning for den ringeste Ytring, af Velvillie mod
hende, den Kval at see sig selv, en Exilets
Orestes, som hun kalder sig, udbrede Ulykke om
sig som en Smitte.

Det stod i hendes egen Magt selv nu, efter
saa mange Aars Forfølgelser, Fangenskab og
Forvisning at erhverve sig Frihed og Tilladelse til
at gjenoptage sin litterære Virksomhed; man lod
hende underhaanden vide, at et nok saa svagt
Omslag i Anskuelse eller Holdning vilde skaffe
hende Ret til at vende tilbage til Frankrig; men
hun vilde ikke kjøbe sin Frihed for denne Pris,
og da man een Gang i bestemtere Udtryk sagde:
«Sig blot, skriv blot et lille Ord om Kongen afRom, og alle Hovedstæder ville aabne sig for
Dem» svarede lmn kun: ««Teg ønsker ham en god
Amme.»

Isoleret og indespærret besluttede hun at
gjøre Alt for at undslippe fra Coppet. Hun vilde
reise til Amerika, men det var umuligt uden Pas
og hvorledes skulde hun faae et Pas? Hun flygtede
desuden at blive fængslet paa Veien til den Havn,
hun vilde begive sig til, under Paaskud af, at hun
vilde reise til England, paa hvilket der var sat
Fængselsstraf. Og hun vidste vel, at naar det
første Øiebliks Skandale var overstaaet, vilde
Regjeringen roligt kunne lade hende smægte i
Fængslet; hun vilde hurtigt være fuldstændig
glemt. Hun tænkte sig Muligheden af at reise
til Sverig gjennem Rusland, da hele Nordtj^dskland
var i Franskmændenes Vold. Hun haabede at
kunne flygte gjennem Tyrol uden at blive udleveret
af Østerrig. Men et Pas til Rusland maatte laaes
fra St. Petersborg; skrev hun fra Coppet dertil
om Pas, frygtede hun for at blive angivet til den
franske Gesandt i Rusland; hun maatte da see
først at komme til Wien for derfra at udvirke et
Pas. I et halvt Aar sad hun bøiet over
Europas Kort, studerende det for at finde en Vei til
Flugt med samme Lidenskab, hvormed Napoleon
betragtede det for at undersøge ad hvilke Yeie
Verdenskeiserdømmet skulde erobres. Da en sidste
Ansøgning om Pas til Amerika efter en MaanedsVenten var bleven besvaret med Afslag, skjøndt
Ansøgningen havde indeholdt et Løfte om at Mine
de Stael, hvis den bevilligedes, til Cfjengjæld vilde
forpligte sig til absolut Intet at lade trykke
nogensteds, besluttede den svage og modige Kvinde
et afgjørende Flugtforsøg. En Dag i 1812 kjørte
hun med sin Datter uden en eneste Kuffert eller
Pakke i Vognen og med en Vifte i Haanden ud af
Coppet, kom lykkeligt til Wien og skrev til St.
Petersborg om russisk Pas. Saa ængstelig var
imidlertid den østerrigske Regjering for ikke at
udsætte sig for Ubehageligheder af den franske,
at hun paa Galiciens Grændse blev holdt tilbage,
gjennem hele østerrigsk Polen blev fulgt af
Spioner, ja endog da hun paa Reisen en enkelt Dag
gjorde Holdt for at besøge Prinds Lubomirskis
Familie, blev fulgt saa nær af en østerrigsk
Politibetjent, at Fyrsten nødtes til at give denne
Plads ved sit Bord og Mme de Staels Søn kun
ved Trudsler kunde forhindre ham fra at tage
Ophold i hendes Sovekammer om Natten. Først da hun
var kommen over den russiske Grændse aandede hun
atter frit. Men denne Følelse af Frihed varede
kun kort. Neppe havde hun naaet Moskwa, før
Rygtet om at de franske Hære nærmede sig
Byen, paany tvang hende til Flugt, og det var først
i St. Petersborg at hun kunde betragte sig som
udenfor Fare.

Aaret før sin Afreise fra Coppet havde hunindgaaet et hemmeligt Ægteskab; 45 Aar gammel
havde lmn ægtet en ung 23aarig fransk Offlcier,
Albert de Rocca, der som haardtsaaret og af
Blodtab udtomt Invalid var kommen til Schweiz.
Mme de Stael viste ham en Medlidenhed, der i
den unge Syges Sind fremkaldte heftig
Kjærlig-hed, og denne førte til en hemmelig Forening. Med
Rocca var Mme de Stael truffet sammen paa den
russiske Grændse.

Det var hendes Plan at reise til
Konstanti-nopel og Grækenland for at faae de rette
Local-farver til et Digt «Richard Løvehjerte» som
foresvævede hende og som Byrons Optræden synes
at have givet hende Ideen til; det skulde, sagde
hun, blive en Lara, hvori Byrons ikke skulde
være til at gjenkjende. Men Frygten for at
hendes unge Datter og Rocca ikke skulde kunne,
udholde Reisens Strabadser bevægede hende til at
tye til Stockholm. Der fornyede hun sit Venskab
med Bernadotte, der traf hun Schlegel, hvem
Bernadotte havde adlet og udnævnt til sin
Privatsekretær. Gjennem Schlegel gjorde Carl
Johan ogsaa Constants Bekjendtskab, søgte —
iøvrigt uden Held — at vinde ham for sine
ærgjerrige Planer med Hensyn til den franske
Trone og udnævnte ham foreløbig til Ridder af
Nordstjernen. Mme de Stael var mindre skeptisk
overfor Bernadottes Charakter end Constant; hun
omtaler ham altid med Varme; det fælles Had tilNapoleon var vel her et forenende Element. Dette
Had forstummede dog lios hende fra det JØieblik
af, da de allierede Hære rykkede imod Frankrig;
hun jamrer over at være nødsaget til at ønske
Napoleon Held, men hun kan ikke mere skille
hans Sag fra Frankrigs. Mere cliarakterfast end
Constant afslog hun i de 100 Dage de
Tilnærmelsesforsøg, Napoleon gjorde overfor hende. Hun
oplevede hans endelige Fald; hun saa med Sorg
Bourbonerne vende tilbage som værre
Frihedsfjender end Despoten, de fulgte; hun samledes
endnu engang med Constant i Paris i Aaret 1816
og udaandede der Aaret efter.

Dette korte Resumé af den store Kvindes
Levnet og Livskamp i hendes modnere Periode er
et tilstrækkeligt Grundlag til at supplere
Forestillingen om hendes Charakter som Menneske og
Skribent. Medfødt Hjertelighed og medfødt Vid
vare hendes oprindelige Gaver; en Hjertelighed,
der steg til den liøieste Begeistring, og et Vid,
der udviklede sig til Geni.

Hun havde nogle af det 18de Aarhundredes
Talenteiendommeligheder i meget høi Grad: det
stærke Hang til Selskabelighed, den overveiende
Tilbøieliglied og Evne til Conversation. Medens
George Sand, det indeværende Aarhundredes store
Forfatterinde, var sluttet og stum i Selskab med
andre og kun aabnede sin Personligheds Kilder,
naar hun skrev, var Mme de Stael en Art Im-

14*provisatrice i Samtalen, begavet med den liøieste
Livfuldhed. Hendes Evne var den at elektrisere,
hendes Ord skjød sig som Lysstrømme hen over
Gjenstanden, hvorom hun talte. Alle Mennesker,
som have kjendt hende personlig, have udtalt, at
hendes Skrifter vare Intet i Sammenligning med
hendes Conversation. En af hendes Kritikere ender
en Anmeldelse saaledes: «Naar man hører hende, er
det umuligt ikke at bifalde hende; hvis hun havde
sagt dette og ikke skrevet det, havde jeg aldrig
kunnet kritisere hende» og en stor Dame sagde
om hende i Spøg:	«Hvis jeg var Dronning, vilde

jeg befale Mme de Stael altid at tale til mig.»
De utallige mundtlige Udsagn, der ere opbevarede
af hende, give selv med deres døde Sort paa
Hvidt en Forestilling om det Originale og
Overraskende i hendes Maade at tale paa. En Dag,
da hun talte om det Unaturlige i de Ægteskaber,
som stiftes af Forældrene, i Modsætning til det ene
Eette at lade den unge Pige vælge frit, udbrød
hun leende: .Teg vilde tvinge min Datter til at
indgaae et Inclinationsparti. En Dag da en af
Napoleons tjenstvillige Aander meddelte hende, at
Keiseren vilde udbetale hende de to Millioner,
hendes Fader havde deponeret i den franske Bank,
ifald han var sikker paa, at hun holdt af ham, svarede
hun: «Jeg vidste nok, at man behøvede en
Livs-attest for at hæve sine Penge, men ikke at der
udfordredes en Kjærlighedserklæring.»Men bag denne Aandsnærværelse i Øjeblikket
og denne Evne til med Lethed at forme og
ud-vortesgjøre, som en selskabelig Tidsalder udvikler,
bag denne Salonfærdighed laa alt det Inderlige,
Personlige, Sjælfulde, som det 19de Aarhundrede
vurderer saa liøit. Den beundrede Borgfrue paa
Coppet, den feirede og indtagende Salondame var
en Natur. Misforholdet til Moderen havde, som
alt berørt, tidligt avlet Tro paa Menneskenaturen
og Kjærlighed til den i hendes Sind. En Pligt,
der ikke veiledte Naturen men bekjæmpede den,
var hende en Gru. Allerede i sit Skrift om
«Lidenskabernes Indflydelse» stiller hun
Lidenskaberne i Forhold ikke til Begrebet Pligt men
til Begrebet Lykke, og undersøger den høiere
eller ringere Grad, i hvilken de gjøre Indgreb i
vor Lykke. Igjennem Corinna som Organ siger hun:
«Intet er saa let som at paatage sig en liøist
moralsk Mine, medens man fordømmer alt Ædelt
og Stort. Pligtideen .... kan gjøres til et
Angre bsvaaben, som de Middelmaadigheder, der ere
selvtilfredse i deres Middelmaadighed og
Bornerthed, bruge til at paabyde Talentet Taushed og
skille sig af med Begeistringen, Geniet, kort sagt
alle deres Fjender.» Og den Naturgrund i hende
selv, som hun byggede paa, var en ægte
kvindelig. Det Ideal, der foresvævede denne geniale og
til en vis Grad ærgjerrige Kvinde var et rent
personligt, rent idyllisk: Lykken i Kjærligheden;den er det, som begge hendes store Digtninge
cDelphine» og «Corinna» dreie sig om.
Usandsynligheden af at finde den i Ægteskabet, som
det moderne Samfund har ordnet dette,
Umuligheden af at finde den udenfor det, ere faste
Grundtanker, og den Kamp som hos hende stadig
forekommer mellem den huslige Lykke og den ædle
Ærgjærriglied eller den frie Lidenskab, er egentlig
kun Udtrykket for en lang Elegi; hverken Geniet
eller Lidenskaben lade sig forene med den huslige
L}rkke, som er hendes Hjertes evige Attraa. Og
hvad Geniet og dets Ledsager: Hæderen angaaer,
da er dets Bane for hende kun et Nødværge, som
forsøges af Kvinden, naar hun er bleven ramt til
Døden i alle sine Forhaabninger og Drømme.
For Mme de Stael er Hjertet Alt; selv
Berømmelsen var hende kun et Middel til at erobre
Hjerter. Corinna siger:	«Idet jeg søgte Hæder,

har jeg altid liaabet, at den vilde bringe Folk til
at holde af mig», og hun selv udbryder: »Lad os
ikke unde vore uretfærdige Fjender den Triumf
at have nedslaaet vore Evner. De reducere Den
til at søge Ry, der saa gjerne havde nøiedes med
Følelserne.» Det er dette Hjertelige, man kunde
sige Moderlige i hendes Aandsretning, der giver
den Tidsalderens Melancholi, som ogsaa gjenlindes
lios hende, et særegent Præg. Den er ikke blot
den almenmenneskelige, den, som beroer paa, at
to Mennesker, der elske hinanden, altid med fuldVished kunne sige til hinanden:	Enten vil jeg-

opleve den Dag, da Du ligger som et Lig- eller
Du den Dag-, da jeg ligger som et Lig. Det er
endnu mindre den samme egoistiske Melanclioli, der
kommer igjen hos saa mange at Tidens mandlige
Skribenter. Det er en Melanclioli som har sin Grund
i Revolutionstidens Lighedsideer og Frihedsforsætter,
det er den reformatoriske Begeistriugs Vemod.
Hun var fra sin Ungdom af en saa sværmerisk
Tilliængerinde af Ligheden, at hun ogsaa i
Henseende til Evner ansaa Menneskene for væsentlig
lige og kun troede paa en yderst ringe Forskjel
mellem Geniet og det almindelige Menneske.
Hun havde fra den Tid, da hun sad paa sin
Faders Knæ, næret den fasteste Tillid til Frihedens
Magt til at lyksaliggjore Menneskene og fremkalde
det Bedste hos dem, og hun fastholdt hin Tro og
denne Tillid selv da hun mider Septemberdagene
maatte flye for den Terrorisme, til hvilken
Ligheden havde forvandlet sig, og da hun under
Consulatet blev landsforvist af det Dictatur, som
Friheden var udmundet i. Men det er intet Under,
at et Slør af Vemod og Melanclioli tidligt
udbredte sig over hendes livlige Sind. Til
Talley-rand, hvis Navn hun i sine Velmagtsdage havde
faaet slettet af Proscriptionslisten, men som var
for utaknemmelig til senere at forsøge paa at
gjøre Gjengjæld mod hende, skriver hun i
Slutningen af et Brev:	«Farvel, er De lykkelig?trænger De mecl en saa overlegen Aand ikke
undertiden ned til Grunden af Alt, det vil sige
til Ulykken» og i Corinna lader hun Heltinden
sige, livad hun selv ofte sagde: «Af alle de Evner,
jeg har modtaget af Naturen er Evnen til at lide
den eneste, jeg har udøvet helt.»

Hun arbeidede sig imidlertid, aandeligt sund
som hun var, i Aarenes Løb ud deraf. En
kvindelig Slægtning af hende, der har kjendt
hende nøie, skriver herom:	Maaskee var der en

Tid, da Livet, Døden, Melancholien, den
lidenskabelig Selvopofrelse spillede en altfor stor Rolle
i hendes Samtaler. Men da disse Udtryk som en
Smitte udbredte sig i hele hendes Kreds, ja endog var
nærved at blive Talemaader blandt Tyendet, tik
hun en dødelig Lede ved dem.»*) Hun formaaede
at gjennemløbe de.t Aandsstadium, paa hvilket saa
mange af hendes franske Samtidige bleve staaende.

Og dette var overhovedet et Cliaraktertræk
lios hende; hun udviklede sig kritisk i det 19de
Aarlmndredes Aand og Retning. Hun var fra
først af et rent Pariserbarn uden nogen levende
Sands for Naturskjønhed. Da man efter hendes
første Flugt fra Paris første Gang viste hende
Genfersøen, udbrød hun i sin Hjemvee: «0 hvor
meget smukkere var ikke Rendestenen i Rue du

*) Mine Neeker de Saussure: Notice sur le caractére
et les écrits de Mme de Stael. S. 348.Bac!» Og ikke mange Aar efter skildrede hun
med de varmeste Farver i Corinna Italiens Natur.
Hun var fra først af helt forelsket i Paris, der
for hende repræsenterede Frankrig, som
repræsenterede Civilisationen. Og det blev hende, der før
nogen Anden aabnede Franskmændenes Ørne for
de andre europæiske Folkeslags Eiendommeligheder
og Fortrin. Thi hun besad den egentlige kritiske
Begavelse, den: uafbrudt at udvide sin Aand,
forøge sin Modtagelighed, tilintetgjøre sine
Fordomme i Væxten og saaledes stadig holde sig
redebon til at forstaae.

Deri laa den Tiltrækning hun udøvede, deri
laa det at hun, skjøndt forfulgt og landflygtig,
paa Coppet herskede og virkede som en Dronning.
Vi have i vor egen Litteratur Oehlenschlägers
Beskrivelse af hans Besøg hos Mme de Stael i
Aaret 1808. Hvorvel Oehlenschläger ikke synes
at have liavt nogen ret Forestilling om den
egentlige Sjælestorhed hos den Kvinde, hvis Gjæst
han var, beskriver han dog meget smukt sit
Ophold og sin Værtindes Person. «Hvor aandfuld,
vittig og elskværdig Fru Stael var, siger han,
det veed hele Verden; jeg har intet Fruentimmer
kjendt med saameget Geni som hun, men derfor
havde hun ogsaa noget Mandigt i sit Væsen, var
temmelig firskaaren og havde et markeret Ansigt.
Smuk var hun ikke, men hendes brillante brune
Øine havde dog noget meget Tiltrækkende, og detkvindelige Talent:	at vinde og med Finhed be-

herske og selskabeligt forene Mænd af de
for-skjelligste Charakterer, besad hun i høi Grad.
Ogsaa hendes Hjertes Tilbøielighed var i liøi
Grad kvindelig, det har lmn bevist i «Delphine»
og «Corinna». Rousseau har ikke skildret
Forelskelsen med mere Ild. Hvor hun kom, drog liun
(de skjønne, unge Damers Tilstedeværelse uagtet)
alle Mænd af Hoved og Kundskaber i sin
Nærhed.	Betænker man endnu, at hun var over-

ordentlig rig, gjæstfri og næsten hver Dag gjorde
prægtige Selskaber, saa undrer vist Ingen sig
over, at hun som en Dronning eller Fee drog
Mændene til sig i sit Trylleslot. Man skulde
næsten troe, at det var for at betegne dette
Herredømme, at hun altid sad og legede med en lille
Løvkvist i Haanden under Maaltidet. En saadan
maatte Tjeneren hver Dag lægge hen ved hendes
Tallerken, thi den var hende ligesaa uundværlig
som Skee, Kniv og Gaffel. «

Enhver søgte til Coppet, som man et halvt
Aarhundrede før havde tyet til det lige i
Nærheden liggende Ferney. Thi her var det jo, at
Voltaire ligesom Mine de Stael landflygtig, bosat
udenfor Frankrigs Græmlse, men saa nær denne
Grændse som muligt, i sit Livs sidste Periode
samlede hele Europa omkring sig. Det har noget
Tiltrækkende for Fantasien at sammenligne den
Virksomhed, som udstraalede fra Oldingen i Ferneymed den, der udgik fra Coppets aandfulde
Eie-rinde. Tiden i Fernej7 er i enhver Henseende den
straalende Periode i Voltaires Liv; fra Ferney af
var det, at han som Tolerancens og
Retfærdighedens Apostel udførte Bedrifter saa store, som
de endnu aldrig vare bievne udøvede af nogen
Privatmand, hvis eneste Yaaben var en Pen.

Her var det at han tilbragte tre Aar af sit
Liv med Processen for Jean Calas. Denne, en
68 Aar gammel, protestantisk Kjøbmand i Toulouse,
hvis yngste Søn var gaaet over til Katholicismen
og derved bleven fremmed for sin Familie, havde
tilmed liavt den Sorg, at hans ældste Søn, et
letsindigt og udsvævende ungt Menneske, selv tog
Livet af sig. Øieblikkelig udspredte den katholske
Geistlighed blandt Pøbelen, at Faderen selv havde
kvalt sin Søn af Had mod den katholske Religion,
som Sønnen sagdes den næste Dag at have villet
antage. Hele Familien blev lagt i Lænker, den
Hængtes Lig blev udstillet og gjorde det ene
Mirakel efter det andet. Samtidigt indtraf
Tolnmdrede-aarsdagen for Bartholomæusnatten i Toulouse. I
fanatisk Ophidselse dømte 13 Dommere, trods alle
Beviserne mod Anklagens Sandhed og uden Skygge
af Bevis for Brøden, Oldingen til at blive levende
radbrækket. Det skete, men endnu paa Hjulet
forsikrede han om sin Uskyld. Alle Børnene bleve
under Skin af Benaadning indespærrede i et Kloster
og tvungne til at antage den katholske Tro. Daskrev Voltaire i Ferney sit berømte Skrift om
Tolerancen og satte Himmel og Jord i Bevægelse
for at faae Processen revideret. Han lienvendte
sig til den offentlige Mening i hele Europa, lian
tvang Statsraadet i Paris til at fordre Actstykkerne
indsendte fra Parlamentet i Toulouse. Man
neg-tede det, man trak Sagen i Langdrag. Endelig
efter tre Aars utrættelige Kampe tvang Voltaire
Sagen igjennem. Dommen i Toulouse blev
erklæret for falsk, den Henrettedes Ære reddet og
en Skadeserstatning tilstaaet Familien. Naar man
vil vise Retfærdighed mod Voltaire, bør man vel

t

erindre, at det er i denne Periode at Ordet
«Ecra-sons F infame» bliver Formelen under alle hans
Breve.

I Ferney var det fremdeles at Voltaire optog
Familien Sirven. Faderen var Calvinist, Datteren
var med Vold bleven kastet i et Kloster. Da
hun blev afsindig, løslod man hende, hvorpaa hun
druknede sig i en Brønd i nogen Afstand fra
Faderens Hus. Sag lægges derpaa an mod
Faderen, Moderen og Døtrene for Mord paa den afdøde
Nonne. De blive Alle dømte til Døden. Hele
denne ulykkelige Familie veed intet andet Asyl i
Europa end Voltaires Hus. De flygte til ham;
Moderen døer paa Veien af Sorg. Atter her
tvinger Voltaire ved den Magt, der laa i hans
Veltalenhed og hans Begeistring, skjøndt land-flygtig, de franske Domstole til at tage Sagen op
paany og kele Familien blev frikjendt.

Tre Aar efter modtog Yoltaire paa Feruey
Etalonde. To unge Mennesker, de la Barre og
Etalonde, bleve i 1765 anklagede for at liave
gaaet forbi en Procession uden at tage Hatten af,
og denne Del af Anklagen var sand, samt for
at liave kastet et Crucifix i Vandet, og denne
Besk3Tldning var falsk. De la Barre og Etalonde
bleve begge først underkastede Tortur, derpaa
blev de la Barre levende radbrækket. Han
besteg modig Skafottet og sagde blot:	' Jeg liavde

ikke troet at man vilde dræbe et ungt Menneske for
saa ringe en Ting.» Etalonde, som blev dømt
til at faae sin liøire Haand og sin Tunge af'skaaret,
flygtede til Ferney, og kos Yoltaire vovede Ingen
at røre kam.

Engang endnu lykkedes det fra Ferney
Yoltaire at frelse et Menneskeliv. Paa en falsk
Anklage for Mord var et ungt Ægtepar, Montbailli,
blevet dømt til Baalet. Manden blev først
rad-brækket, saa brændt, men Konens Opbrændelse
blev udsat, fordi kun var frugtsommelig. I
Mellemtiden erfarer Yoltaire om Sagen, seer med sit
Lynblik dens Skjændigked, forfatter en Appel til
det franske Ministerium, beviser at Manden er
bleven lienrettet uskyldig, og frelser Konen fra
Baalet.

Og som kan tog sig af de Anklagedes Liv,saaledes tog han sig af de Dødes Ære. En af
de sidste Efterretninger, som Voltaire modtog paa
sin Dødsseng var den, at den Proces, han havde
anlagt i Anledning af Justitsmordet paa General
Daily, var vunden og den Dræbte frikjendt. Og
i samme Periode var det at Voltaire fik Tid til
at forvandle Ferney fra en ussel Flække til en
virksom og velhavende By, til at virke
lidenskabeligt for Livegenskabets Ophævelse i Frankrig og
til at skrive en hel Bække af sine Hovedværker,
i hvilke han forfulgte det ene Maal at undergrave
den christelige Dogmatik, der forekom ham Roden
til Geistlighedens Magt og alle de Afskyeligheder,
denne foranledigede. Imidlertid forsømte han ikke
Selskabslivet. Han lod opføre et Hustheater og
lod de første Skuespillere komme til sig. Alt
hvad Europa besad af Aand og Dygtighed opsøgte
ham i Ferney.

Det Ry, som udgaaer fra Coppet kan vel
ikke maale sig med Ferney's; men det har dog
sin Storhed og Skjønhed. Ogsaa for Coppets
Vedkommende var det Tørst efter Retfærdighed,
Sand-lieds- og Frihedskjærlighed, der gik ud fra Exilet.
Hele dette Aarhundrede igjennem har jo ogsaa hvert af
de tre store Hovedlande sendt sin største Forfatter
i Landflygtighed, England Lord Byron, Tydskland
Heinrich Heine, Frankrig Victor Hugo og ingen
af disse Aander tabte i litterær Indflydelse derved.

Men med dette Aarhundredes Begyndelse varden Tid forbi, da Skribenterne udgjorde en
Stormagt. Selv et Geni af Voltaires Rang vilde
neppe i dette Aarhundrede have udøvet en
udvortes paaviselig Indflydelse som hans, og Mme de
Stael var i ethvert Tilfælde langt fra ikke hans
Lige i Genialitet. Men	hendes Opgave var

desuden af helt forskjellig Art. Den udvortes
Kirkemagt var foreløbig brudt, og hendes
Aandsretning var altfor religiøs til at hun skulde kunne
slaae ind paa Voltaires forladte Baner. Det
politiske Despoti var saa mægtigt, at det ikke at
nævne den franske Keisers Navn i en Bog om
Tydskland, ansaaes for en Demonstration og
straffedes som saadan. Men der var en Gjerning,
som ikke var gjort ved Revolutionens udvortes
Omvæltninger og som ikke kunde forbydes af
Keiserdømmets Forordninger, det var den at
underminere de Bjerge af religiøse, moralske, sociale,
nationale, kunstneriske Fordomme, som tyugede
paa Europa med endnu stærkere Tryk end
Na-poleons Verdensmonarchi, og som ene havde gjort
det muligt. I mange af disse Fordomme, især de
kunstneriske og de nationale havde selv Voltaire
været hildet. Mod dem alle aabnede Mme de Stael
en Krig fra Coppet. løvrigt forsømte hun ligesom
Voltaire ikke derfor Selskabslivet, havde ligeledes
sit eget Theater, skrev selv Stykker for det
og spillede dem selv. Sikkert maa da Borgfruen
paa Coppet kaldes ligesaa ædel og aandsfri i sine Be-stræbelser som Filosofen i Ferney; hun var mindre
heldig og mægtig end han, men ved sit Kjøn og
sine Lidelser næsten endnu mere interessant. Han
formaaede at udrette Meget for Andre, hun havde
sin Nød med at værge for sig selv.