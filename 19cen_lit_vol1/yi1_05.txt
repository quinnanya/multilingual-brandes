דער נײער זעלען-צושטאַנד.
פּונקט װי אין דער קערפּערליכער װעלט אַנטשטעהען צי געװיסע צײטען קראַנקהײטען װאָס זײנען ביז אַהער געװען אונבאַקאַנט, אַזױ איז אױך אין דעם גײסטיגען לעבען. װאָס איך װיל דאָ שילדערען איז דער טראַגישער און אומגעזונטער גײסטיגער צושטאַנד, דער אָריגינעלער אױפשױאונג און די אָריגינעלע געמיטס-קראַנקהײט װאָס באַצײכענען דעם אָנפאַנג פון בּטען יאָרהונדערט. דער גרונד-שטריך פון דיזען זעלען-צושטאַנד איז געקומען פון דער גרױסער רעװאָלוציאָן פון דעם מענשליכען גײסט. אַלע געמיטס-קראַנקהײטען װעלכע ברעכען אױס אַלס רעזולטאַט דערפון, לאָזען זיך אױפפאַסען אַלס סימפּטאָמען פון צװײ גרױסע געשעהענישען : פון דער עמאַנציפּאַציאָן פון דעם אינדיװידיאום און פון דער באַפרײאונג פון דעם גײסט.
דאָס אינדיװידואום װערט עמאַנציפּירט. ניט מער צופרידען צו בלײבען אױף דעם פּלאַץ װאָס װערט אים אָנגעװיזען אָדער װוּ ער איז געבאָרען, ניט באַנוגענדיק זיך מער מיט אַקערען דעם פאָטער'ס פעלד, נאָך מער, באַפרײט פון אַמאָליגער קנעכטשאַפט, פיהלט דער מענש צום ערשטען מאָל אין בוכשטעבליכען זין פון װאָרט די װעלט ליגען אָפען פאַר אים. װאָס פאַר אַ פאָרשריט אין פאַרגלײך מיט אַלע פריהערע צײטען ! עס דוכט אים מיט אײן מאָל אַזױ װי אַלץ איז מעגליך געװאָרען און אזױ װי דאָס װאָרט אונמעגליך װאָלט פאַרלאָרען זײן זין, אַזױ װי עס װאָלט געקענט, צ. ב. דער פּױק-שטעקעל אין דער האַנד פון סאָלדאַט דורך אַ דײהע שנעלע מעטאַמאָרפאָזען זיך פאַרװאַנדלען אין דעם שטאב פון דעם מאַרשאַל אָדער אין אַ צעפּטער, אָבער צו דער

זעלבער צײט, דאָרט װוּ ס'איז געװאָרען אַזאַ מעגליכקײט איז די קראַפט בשום אופן ניט אױסגעװאַקסען אין דערזעלבער מאָס, און צו װעניגסטען פון אַלץ די קראַפט פון זעלבסט-באַהערשונג. פון די הונדערטע טױזענדע פאַר װעלכע דער װעג איז געעפענט געװאָרען, קען נאָר אײנער דאָס געװינשטע ציל דערגרײכען, און װוּ נעהמט דער אינדיװידיאום די זיכערקײט אַז ער װעט גראַדע זײן דער אײנער ? און דערפון קומט דער אונגעצאַמטער פאַרלאַנג און די אונגעצאַמטע מעלאַנכאָליע. און צום גרױסען רעש'יגען װעט-לױף האָט אױך ניט יעדערער אָהן אױסנאַם קײן צוטריט. אַלע יענע, װעלכע פיהלען זיך, צוליב אַזאַ אָדער אַרער אורזאַכע געקניפּט צו דער אַלטער אָרדנונג פון זאַכען, װי אױך די פײנערע, װעניגער גראָב-הױטיגע נאַטורען, װעלכע טרױמען ליבער אײדער האַנדלען, פיהלען זיך אַרױסגעשפּאַרט, טרעטען אָב אָן אַ זײט אָדער װאַנדערען אױס, און אַזױ װי זײ װערען אָנגעװיזען אױף זיך אַלײן ערװאַכט אין זײ מיט דער זעלבסטפאַרטיפונג אַ שטאַרקערער זעלבסטבאַװוּסטזײן, און דערמיט אַ גרעסערע פעהיגקײט צו לײדען. דער העכסט ענטװיקעלטער אָרגאַניזם לײדט אימער אַם מערסטען.
דערצו קומט נאָך אױך צו דאָס, װאָס בשעת די אַלטע אָרדנונג צופאַלט אין שטיקער, װערט אױך אָבגעשװאַכט דער נוצליכער דרוק אױפ'ן אינדיװידואום, װאָס האַלט אים אין געװיסע סאָציאַלע צאַמען און לאָזט אים ניט צושרײבען זיך אונבאַגרעניצטען װערט און אונבאַגרעניצטע באַדײטונג. אױף אַזאַ אופן װערט די זעלבסט-פאַרגעטערונג מעגליך איבעראַל װוּ די קראַפט פון זעלבסט-באַהערשונג איז ניט אַזױ שטאַרק װי עס איז געװען פריהער די רעגולירענדע מאַכט פון דער געזעלשאַפט.
און אין דערזעלבער צײט װען אַלץ איז מעגליך געװאָרען, דוכט זיך אַזױ װי אַלץ װאָלט אױך ערלױבט געװאָרען. יעדע מאַכט, װעלכע דער אינדיװידיאום האָט פריהער אַרױסגעלאָזען פון די הענד און פרײװיליג איבערגעגעבען צו זײנע נעטער און זײנע קעניגע, נעהמט ער יעצט צוריק. פּונקט אַזױ װי ער נעהמט מער ניט אַראָב דאָס היטעל פאַר'ן באַגילדעטען װאָגען, פאַר װעמעס באַגילדונג ער האָט אַלײן באַצאָלט, אַזױ בױגט ער זיך

אױך מער ניט פאַר קײנע פאַרבאָטען, װעמעס רײן מענשליכען אורשפּרונג ער קען יעצט באַטראַכטען. אױף יעדען פאַרבאָט האָט ער גרײט אַן ענטפער, אַן ענטפער װאָס איז אַ פראַגע, אַ שרעקליכע פראַגע, דער אָנהױב פון יעדער מענשליכער קענטניש און יעדער מענשליכער פרײהײט, די פראַגע : „װאָרום". אין אַזױ זײנען יענע פאַרבלאָנדזשענישען פון דער פאַנטאַזיע, פון װעלכע עס איז דאָ אױבען געװען די רײד, די צו שטאַרקע אױפמערקזאַם װאָס איז געװענדט געװאָרען אױף דעם פאַרברעכען אפילו װאָס איז אוננאַטירליך, בלױז אײן שטריך, נאָר אײן פאַרבלענדונג פון יענעם אַזױ גװאַלטיגען און אַזױ באַדײטינספולען אַרײנטרעטען פון דעם אינידיװידואום אין זײן רעכט.
און דער געדאַנק װערט באַפרײט. דער עמאַנציפּירטער יחיד פיהלט זיך ניט אַלס גליד אָדער טײל פון אַ גרעסערען גאַנצען, נאָר אַלס מיקראָקאָסמוס, ד. ה. אַלס אַ װעזען, װאָס, אָבװאָל עס איז אײנציג, באַגרײפט דאָך אין זיך אַ קלײנע װעלט, װאָס שפּײגעלט געלט אין זיך אָב אין אַ קלײנעם מאַסשטאַב די גאַנצע גרױסע. װיפיעל אינדיװידוען אַזױ פיעל שפּיגלען װאָס כאַפּען-אױף דעם װעלט-אַל. אָבער אין דער זעלבער צײט װען דער געדאַנק האָט געפאַסט דעם מוט צו ערקענען ניט שטיקלעכװײז, נאָר אױף אַן אַל-אומפאַסענדען אופן, איז די מעגליכקײט ניט געװאָקסען אין דערזעלבער מאָס מיט'ן מוט, און יעצט פּונקט אַזױ װי פריהער טאַפּט די מענשהײט אין אונענדליכען טונקעל און באַגרײפט גאָרניט פון די געהײמניסען פון איר עקזיסטענץ. פאַרװאָס װערען מיר געבאָרען, צו װאָס לעבען מיר, װאָס איז דער צװעק פון אַלץ ? דער ענטפער אױף די אַלטע פראַגען איז ניט נעהנטער װי געװען, און אױף אַזױ װײט װי מען פאַרטיפט זיך אין אים, שײנט ער צו זײן אונבאַפרידיגענד, נידערשלאָגענד, פּעסימיסטיש. פריהער איז דער מענש געבאָרען געװאָרען אין אַ באַשטימטען אונבאַרירבאַרען גלױבען, װעלכער האָט אים געגעבען באַשטימטע, אױף אַן איבערנאַטירליכען אופן ערװאָרבענע, טרײסטענדע און האָפנונגספולע אַנטװאָרטען. אין אַבּטען יאָרהונדערט װען די אמונות האָבען פאַרלאָרען זײער באַדײטונג, זײנען די גײסטער געבאָרען געװאָרען אין פּונקט אַזאַ דאָגמאַטי-

שען און יעדענפאַלס פּונקט אַזאַ באַגײסטערענדען גלױבען אין די דעמאָלט הערשענדע אידעען פון דער ציװיליזאַציאָן, אין דער באַפרײענדער מאַכט פון דער אױפקלערונג, און מען האָט געלעבט אין ערװאַרטונג פון דעם גליק און דער האַרמאָניע, װעלכע װעלען זיך אױסברײטען איבער דער ערד, אַזױ שנעל װי זי װעט דורכגעדרונגען װערען פון די פילאָזאָפישע אידעען. יעצט, אין אָנפאַנג פון בּטען יאָרהונדערט, איז דיזער גלױבען אױך געװען אונטערגעגראָבען ; די געשיכטע האָט געשײנט צו לערנען אַז אױך דער װעג פירט צו נישט, און די צומישונג פון די געמיטער איז געװען פּונקט אַזױ גרױס װי אין אַ מחנה װעלכע אין מיטען פון דער שלאַכט ערהאַלט פּלוצלינג די קאָמאַנדע צוריקצוטרעטען. די יעניגע גײסטער װעלכע האָבען אַװעקגעפירט די באַװעגונג אין דעם אַלטען רעליגיעזען װעג, זײנען אַלע מער ניט געשטאַנען אױפ'ן שטאַנדפּונקט פון דער אַלטער גלױבענס-געזעלשאַפט, זײ זײנען אַלײן מיט װעניגע יאָרען צוריק געװען װאָלטעריאַנער אָדער אָנהענגער פון רוסאָ'ס דעאיזם ; בײ זײ אַלע איז די נײע רעליגיעזיטעט ענטװעדער אױסגעקעמפּפט געװאָרען אָדער דערטראַכט געװאָרען מיט'ן פאַרשטאַנד. דערין ליגט די אורזאַכע װאָס די גײסטיגע באַװעגונג בײ יענע שריפטשטעלער, װעלכע האָבען אײנגעלײטעט דאָס נײע יאָרהונדערט, איז געװען אַזױ שטאַרק געצװוּנגען און געדריקט. נאָר דאָס געפיהל פון דעם פאַרלוסט, נאָר די אונגעדולד איבער דער באַגרעניצטקײט פון אונזער װיסען איז געשטיגען. מען פיהלט דעריבער װיפיעל אמת עס ליגט אין פאָלגענדען בילד פון מוססע : „די אײביגקײט איז גלײך צו אַן אָדלערנעסט, פון װעלכען אַלע יאָרהונדערטען פליהען אַרױס װי יונגע אָדלער אום אַרומצופליהען דעם אוניװערזום. איצט איז דער אונזעריגער געקומען צום ראַנד פון דעם נעסט ; ער בליקט אַרױס, אָבער מען האָט אים זײנע פליגעל אַרומגעשניטען, ער ערװאַרטעט רעם טױט, אַראָבקוקענדיק אין דעם אונענדליכען רױם, אין װעלכען ער איז ניט אומשטאַנד זיך אַרוסצושװינגען."