V
I skarp Modsætning til den under sin
Livslede saa egoistiske og bydende René staaer den
næste interessante Variation af Tidsalderens T}rpe,
Obermann.

Obermann, et Værk, der blev forfattet
noiag-tigt samme Aar som René, er ligeledes undfanget
i Landflygtiglied. Dets Forfatter Etienne Pierre
de Sénancour fødtes i Paris 1770, men
udvandrede under Revolutionens første Dage til Schweiz,
hvor langvarig Sgdom og forskjellige Livsforhold
tvang ham til at blive. I sin Egenskab af
Emigrant blev han landsforvist fra Frankrig, over
hvis Grændser han kun nu og da hemmeligt
vovede sig for at see sin Moder. Under
Consula-tet vendte han, dog uden Tilladelse, tilbage og levede
de tre første Aar et fuldstændigt Eremitliv i
Paris for ikke at henlede hiyndighedernes
Opmærksomhed paa sig. Han søgte senere et sparsomt
Erhverv som Medarbeider ved liberale Blade og
som Udgiver af historiske Haandbøger. Hans
Liv var ensomt og uden Giands — en dybtfølende
Stoikers Levnet.

Sénancours første Skrift «Drømmerier over
Menneskets oprindelige Natur , hvis Titel allerede
formader en Discipel af Rousseau, udkom 1799.
i Begyndelsen af 1804 udgaves hans psychologiske
Roman Obermann, der ved sin Fremkomst ikkegjorde nogen synderlig Opsigt. Ikke desmindre
er denne Bog senere bleven udgiven i en Bække
af Oplag; en følgende Slægt har atter og atter
søgt tilbage til den, og dens Navn er i Frankrig
længe bleven nævnet sammen med Ossians og
Werthers. Den blev tidlig studeret af Nodier og
Ballanelie. Den blev Sainte-Beuves Yndlingsbog,
og lian og George Sand have bidraget meget til
at henlede Opmærksomheden paa den.

Obermann har i Frankrig, ligesom Werther i
Tydskland, været i mangen Selvmorders Hænder,
den læstes jævnlig af den ulykkelige Babbe, Victor
Hugos Ven, kjendt af dennes Levnet og Digte,
den dyrkedes formelig i en Kreds af unge Mænd
(Sautelet, Bastide, Ampere, Stapfer) blandt hvilke
den førstnævnte selv gjorde Ende paa sit Liv.
Som Bené er den Udkaarne, saaledes er Obermann
den Forbigaaede. I Bené gjenkjendte en Del af
Aarhundredets Herskernaturer sig selv, Obermann
forstodes og paaskjønnedes af det dybt bevægede
og begavede Flertal, der danner ligesom de
udkaarne Aanders Clior. Bogen begynder:	«Man

vil i disse Breve linde Udtalelser af en Aand, som
føler, ikke af en Aand, som arbeider». Alt ligger heri.
Hvorfor arbeider han ikke? Fordi han er ulykkelig.
Hvorfor er han ulykkelig? Fordi han er altfor
sensibel, altfor modtagelig for Stemninger og Indtryk.
Han er lutter Hjerte, og Hjertet arbeider ikke.

Det var Begelens, Disciplinens, Militærdespo-tismens Tid. Det var den Epoche, i hvilken blandt
Videnskaberne Mathematiken stod i liøiest Anseelse,
blandt Dyderne Handlekraften forenet med Evnen
til ubetinget Underkastelse. Obermann tilhører
ikke med en eneste Fiber i sit Hjerte denne Tid;
thi han afskyer baade Disciplinen og Mathematiken
saa kraftigt som nogen senere Romantiker kunde
gjøre det. Han spotter de Filistre, der daglig
gaae den samme afmaalte Spadseretur og daglig
vende om paa samme Sted. Han holder ikke af
forud at vide, hvorledes hans Følelse vil blive
paavirket. Lad Aanden, siger han, stræbe at
give sine Frembringelser en vis Symmetri, Hjertet
arbeider ikke og kan kun være productivt, naar
man forskaaner det for al Cultur. Man føler dette
forstandsfjendtlige Princip i hans Breve: de
ud-gjøre en tung, bred, alvorlig, slet skreven Bog,
der tager sig ud som en Række af Improvisationer,
hvilke Forfatteren i Følelsen af, at de vare hans
Hjertes Børn, ikke har villet eller kunnet give
nogen vindende eller tiltalende Form. Ganske vist
er der Guldkorn skjulte rundt omkring i Værkets
tunge Erts; men disse Guldkorn maa opsøges med
pinlig Møie, medens et litterært Talent vilde have
formaaet at forgylde den hele Masse dermed.

Bogens Helt hører til den Klasse af
Ulykkelige, som synes skabte for Livets Skyggeside og
som aldrig komme til at boe i dets Sol. Der er,
som Hamlet siger, foruden mange fortrinlige Egen-skaber en egen «Last» i deres Natur, som standser
Delenes Sammenspil. I det saa fint complicerede
Ulir brister nu en lille Fjeder, nu et lille Hjul,
og Maskinen staaer for lange Tider stille.
Obermann liar ingen fast Beskjæftigelse, ingen
Virkekreds, intet Fag og havner forst paa Bogens sidste
Sider i det Forsæt at ville optræde som Forfatter:
men Læseren faaer ingen ret Tro til at der paa
denne Bane venter ham Held. Hvo der har bragt
et nok saa lille Værk for Lyset og som husker
tilbage, veed, hvilken næsten ntrolig Mængde af
gunstige Omstændigheder der har maattet indtræde,
hvilket overordentligt Antal af smaa og store
Hindringer, han har maattet overvinde, hvor noie han har
maattet passe paa Tiden, hvor ivrigt han har
maattet benytte Leiligheden og Øjeblikket, hvor
mange Gange han har staaet i Begreb med at
opgive det Hele, hvor mange Anfald af Haabløslied
og Modløshed han har beseiret, blot for at naae
dette ringe Maal; det ringeste levendefødte Værk
indbefatter titusinde Triumfer. Og hvilken
Com-bination af Omstændigheder udfordres ikke, for at
det saa ikke døer lige efter Fødselen! Ligesaa
mange som for en levende Organisme. Værket maa
finde ligesom et aabent Sted, i hvilket det passer
ind, Interessen derfor maa ikke krydses af andre
stærkere Interesser, Strømmen maa ikke gaae i
modsat Retning, Talentet maa ikke overstraales af
et større Talent. Det maa ikke minde om nogetTidligere, det maa ikke ved et Tilfælde ligne
noget Andet, og det maa dog paa en eller anden
Maade knytte sig til noget allerede Bekjendt og
følge en Yei, der allerede er banet. Det maa
endelig komme i dem rette Belysning. Der er
Værker, som uden at være blødagtige blive
blødagtige i Belysning af en samtidig Begivenhed eller
samtidig Frembringelse. Der er Værker, som
blive gammeldags, Værker, der blive fattige og
ligesom blege.

Obermann vil som Forfatter neppe komme til
at henhøre til en anden Klasse af Skribenter end
Sénancour, dem, for hvem Hemmeligheden ved at
trænge igjennem er som en Art Trolddom.

Hans Breve indeholde en alsidig Fremstilling
af hans Sjæleliv og Sjælehistorie. Den sidste er
sammentrængt i disse Ord:	«Ak, hvor Mennesket

er stort saalænge det er nerfarent, hvor det vilde
være rigt og frugtbart, livis ikke Næstens kolde
Blik og Uretfærdighedens kolde Vindpust udtørrede
vort Hjerte. Jeg trængte til Lykke. Jeg var
født til at lide. Hvo kjeiuler ikke hine mørke
Dage henimod den koldeste Aarstid, paa hvilke
selve Morgenen bringer en Fortætning af Tangerne
og kun begynder at sprede Lys ved nogle mørke
Linier af en brændende Farve paa de
sammenhobede Skyer. Tænk paa hint Taageslør, hine
orkanagtige Vindstød, hint blege Skjær, denne
Piben gjennem Træerne, der give efter og skjælve,hin lange Tuden, hvis sønderrivende Lyd ligner
rædsomme Klager: det var mit Livs Morgen. Ved
Middagstid koldere og stadigere Storme, henimod
Aften tættere Mørke og Menneskets Dag er
tilende.»

For en Natur med denne Melancholi er hele
det ordnede Liv ntaaleligt. Hint Tidspunkt i
Livet, et af de vanskeligste og pinligste af alle,
det, i hvilket den unge Mand skal vælge en
Livsstilling, vil være et, hvorover lian ikke kan komme.
Thi Valget af en Livsstilling vil sige Afkald paa
den uendelige Frihed, paa den egentlige
Menneskelighed og Indsnevring i en Baas som Dyrets. Det
er Friheden for alt Standspræg, som Kvinderne
skylde en Del af deres Skjønhed og af deres
Kjøns Poesi. Standspræget er en Bornerthed, en
Latterlighed, en Endelighed. Hvorledes skulde da
en Natur som Obermanns kunne vælge en Stand!
Paa een Dang for dyb og for svag for det
virke-Liv hader han Intet mere end Afhængigheden.
Han skræmmes tilbage af Samfundsordenen: <-Saa
meget er vist: jeg vil ikke slæbe mig opefter fra
Trappetrin til Trappetrin, indtage en Stilling i
Samfundet, have Foresatte, jeg maa vise
Ærbødighed, for til Gjengjæld at have Underordnede, jeg
tør ringeagte. Intet synes mig saa burlesk som
denne .Ringeagtens Trinstige, der strækker sig
gjennem hele Samfundet lige fra Fyrsten, der, som
han siger, kun er Gud underordnet, til den fattigsteKludesamler, der maa vise det Fruentimmer
Re-spect, som leier liam en Straamadrats for Natten.»
Han onsker ikke at kjøbe Retten til at befale med
Pligten til at lystre. Indbegrebet af al jordisk
Pine er ham repræsenteret i Uhret. At skulle
skjære sine Stemninger i Stykker efter Klokkeslet
som Arbeideren, som Forretningsmanden, som
Embedsmanden maa, det er ham at berøve sig selv
det eneste Gode som Livet med al dets
Gjenvor-diglied byder: Uafhængigheden.

Han føler sig fremmed blandt sine
Medmennesker, de føle ikke som han og han troer ikke
som de. De forekomme ham i den Grad befængte
med Overtro, Fordomme, Hykleri og social
Usandfærdighed, at han gyser tilbage for at træde i
selskabeligt Forhold til dem. Det 18de Aarliundrede
var ikke udmundet i Orthodoxi, men det havde i
Frankrig ikke hævet sig ud over en deistisk
Religiøsitet med Tro paa Menneskelivets Fortsættelse i en
anden Verden. Sénancour deler ikke dets Tro,
han er en rent moderne Aand 5 det 19de
Aar-hundredes videnskabelige Verdensanskuelse findes
allerede hos ham; han er en varmtfølende og
overbevist Humanist og ligesaa fjern fra Troen paa
en senere bedre Existens som fra Troen paa en
Gudepersonlighed. Det religiøse Problem drøftes
i lians Breve fra mange Sider. Man vil lier
allerede finde den harmfulde Imødegaaen af Doctrinen
om at Atheismen udspringer af Ondskab eller sletteLidenskaber, som senere varieres igjennem det
oprindende Aarliundredes Litteratur. Han gjør med
Styrke gjældende, at med samme Ret som den
Orthodoxe paastaaer, at kun Lidenskaberne
forhindre i at være Christen, med samme Ret
kunde Atheisten paastaae, at kun den Onde
er Christen, eftersom kun han behøver at holde
sig Ojøglebilleder for Øie for ikke at stjæle, lyve
eller myrde og eftersom kun han kan finde det
Argument fyldestgjørende, at var der intet Helvede
til, saa var det ikke Umagen værd at være et
retskaffent Menneske. Han forklarer Troen paa
Individets Udødelighed phychologisk. Urolige og
utykkelige som de fleste Mennesker ere, haabe de
bestandig paa at den næste Time, den næste Dag,
tilsidst ogsaa det følgende Liv, skal bringe den
Lykke og den Salighed, de attraae. Men, tænker
han sig indvendt, denne Tro er dog altid en Trøst.
Hvis den, svarer han, er en Trøst for den
Ulykkelige, saa er dette mig netop en Grund mere til
at ansee dens Sandhed for høist mistænkelig.
Menneskene troe saa gjerne hvad de ønske. Hvis
en Sofist i Oldtiden havde indbildt et Menneske,
at det ved i ti Dage at følge hans Lære, kunde
blive usaarligt, evig ungt og deslige, saa vilde
denne Tanke ogsaa smigre den Paagjældendes
Indbildningskraft, men ikke være sandere for det.
Man indvender:	Men hvor bliver Bevægelsen,

Aanden, Sjælen af, som dog ikke kan raadne.Han svarer:	Naar Ilden i din Kamin gaaer ud,

saa forlader dens Lys, dens Varme, dens
Bevægelse den, og den gaaer ind i en anden
Verden, livor den bliver evigt belønnet, hvis den
har varmet dine Fødder, og evigt straffet, hvis
den har brændt dine Tøfler. Og sluttelig kommer
han ind paa den ligeledes i senere Tider saa ofte
behandlede Indvending, at den som ikke troer paa
Religionens Dogmer bør tie for ikke at berøve de
Andre deres Tilhold i Livet. Med Varme og
Lidenskab svarer han lierpaa, at hvad de dannede Klasser
og Byerne angaaer, findes der ikke mere Nogen,
som troer paa Dogmer (man erindre at han skriver
1801—1802) og for de lavere Klassers
Vedkommende reducerer han Spørgsmaalet paa denne Maade:
Selv om det var givet, at Menneskenes Mængde
aldrig burde og kunde rives ud af deres
Vildfarelser, saa maatte det først afgjøres, om
Hensynet til Offentligheden giver Ret til at bedrage og
om det er en Forbrydelse at sige Sandhed eller dog et
Onde at Sandheden siges. Men nu viser det sig
omvendt, at Folkene overalt begynde at ville lære
Virkeligheden at kjende og at Troen overalt er
undergravet; hvad det gjælder om, er da at skynde
sig med at godtgjøre Menneskene, hvor uafhængig
Forpligtelsen til at gjøre det Rette er af Troen
paa et følgende Liv, og vise dem at de sædelige Love
overhovedet ere naturlige og ikke overnaturlige
Bud, følgelig uanfægtede af Troens Sammenstyrt-ning. Han fremhæver endelig paa mangfoldige
Steder de fordærvelige praktiske Virkninger af
Taushedssystemet i det religiøse Anliggende, idet
kun dette gjør det muligt, at Kvindens Opdragelse
vedblivende ledes i de gamle Spor, at hun saa
gjennem-gaaende holdes i en Uvidenhed, der gjør hende til
Udviklingens Fjende, og at hun saa hyppigt kommer i
sin Skriftefaders Vold baade fysisk og moralsk.
En Sammenligning mellem Elskoven som
lykkebringende Magt og den Rolle, som den spiller i
Ægteskabet, bringer ham til at udtale meget
vidt-gaaende Meninger om den i Kjønssager herskende
Opinion og om den Rettesnor, hvorefter G-odkjendelse
og Misbilligelse af en Kvindes Færd bliver uddelt
i det civiliserede Samfund.

I disse Punkter er Obermann ganske modern;
ad den lige Vei følger han her de Tankespor, det
forrige Aarhundrede havde angivet. I sit
Følelsesliv derimod staaer han den moderne Aandsretning
fjernere, skjøndt han ogsaa her bebuder noget
Kommende og Hyt; i sit Følelsesliv er han ganske
romantisk. Ja han er sysselsat med det
Romantiskes Begreb. Et Afsnit i Bogen bærer den
cliarakteristiske Overskrift:	«Om det romantiske

Udtryk og om Schweizernes Kuhreigen.» Han
opfatter Begrebet omtrent som de tydske
Romantikere samtidigt dehnerede det, skjøndt han er
langt fra at have bragt sine Anskuelser derom
i System som de. Det Romantiske er for ham«det Eneste, der stemmer med de dybe Sjæle, med
den sande Følsomhed.» Naturen er fuld af
Romantik i alle af Culturen uberørte Landstrækninger
som Schweiz, men Romantiken fortrænges, hvor
Menneskehaanden allevegne spores. De romantiske
Virkninger ere som løsrevne Ord af Menneskets
oprindelige Sprog, som ikke alle mere huske etc.
Naturen er mere romantisk i sine Lyd og
Toner end i sine Skuespil; det Romantiske
henvender sig mere til Ørets end til Øiets Sands; den
elskede Kvindes Stemme virker mere romantisk
end hendes Aasyn, Kuhreigen giver et kraftigere
Indtryk af Alpernes Romantik end noget Maleri;
thi man beundrer hvad man seer, men man føler,
hvad man hører. — Det er interessant at see,
hvor uvilkaarligt Sénancour træffer sammen med
de tydske Romantikere, som han aldrig havde læst.
Ogsaa disse prise bestandig Musiken som
Kunsternes Kunst. Etsteds udbryder Sénancour endog, at
han holder fuldt saa meget af de Sange, hvis
Text han ikke forstaaer, som af dem, hvor han
kan følge baade Ord og Melodi. Han siger dette
med Hensyn til de tydske Sange, han hører i
Schweiz, og tilføier naivt «desuden har den tydske
Accent noget mere Romantisk.» Det er
forbau-sende at selv dette Træk at opfatte Sproget
udelukkende som Lydmusik, et Træk, der blev saa
fremherskende i Tydsklands romantiske Skole,
allerede er antydet hos Sénancour. Han har imid-lertid en altfor raffineret Sensibilitet til at blive
staaende ved Musiken som det bedste Medium
mellem det enkelte Menneske og den uendelige
Natur. Paa to forskjellige Steder i sin Bog
fremhæver lian, at en Rækkefølge af forskjellig Art
Vellugt indeholder en ligesaa rig Melodi som nogen
Rækkefølge af Toner kan og ligesom Musiken
fremkalder Billeder af usædvanlige Egne og
Gjen-stande.*) Man maa sikkert i den franske Romantik
gaae til Baudelaire, før man tinder en saa
forfinet Lugtesands. Men medens denne Forfinelse
hos Baudelaire er Symptomet paa en raffineret
Sensualisme, er den hos Obermann kun den rene
romantiske Subjectivismes Symptom; den er et
Element i Følelsessvælgeriet, thi gjennem Lugten
som igjennem Høresandsen mener Sénancour at
kunne opfatte Tilværelsens skjulte Harmonier; den
betegner fremdeles Virkelighedsskyen og den dertil
svarende potentserede Selvfølelse; thi gjennem
Vellugtssandsninger som gjennem Toner indaandes
kun et Sublimat af Virkeligheden, dens Essents
og Duft.

I sin Virkelighedssky kan Obermann ikke
leve ensomt nok, han boer ene, skyer baade Byer
og Landsbyer. Der er i ham den forunderligste
Blanding af almen Menneskekærlighed og
fuldstændig Ligegyldighed for alle det reelle Livs

*) Obermann 1833 I 262, II 90.Gjenstande. Han er saa sensibel, at han, der ret
betegnende har Theen til Yndlingsdrik, gjør sig
uendelige Skrupler over sin Forfalden til
Tliee-drikken som rent udvortes Stemningsmiddel. Han
har følt, at Theen beroliger hans Mismod (le thé
est d'un grand secours pour s’ennuyer d'une
ma-niére calme), men han afskyer enhver udvortes
Pirring og Ophidselse; han veed selv at han i
dette Punkt er meget lidt fransk; thi
«Fransk-mændene vilde, siger han trætfende, hvis de besad
Neapel, bygge en Balsal i Krateret paa Vesuv.»
Kun naar han er ganske ene, ganske uophidset,
i taageslørede Skove, hvor han mindes den i denne
Periode uundgaaelige Ossian, eller i Nattens Mørke
f. Ex. ved en stille Schweizersø, lever han helt.
Han føler ligesom samtidigt Novalis, at Mørket,
idet det skjuler den synlige Natur for Selvet,
driver Selvet tilbage i sig selv. Han fortæller
om en Nat, han har tilbragt ene i Naturen. «I
den ene Nat, siger han, har jeg følt og
gjennem-levet Alt, hvad et dødeligt Hjerte kan indeholde
af dybe Savn og dybe Sorger. Jeg har i den
fortæret 10 Aar af mit Liv.» Dog endnu dybere
end i Mørket bliver han sig bevidst i Isverdenen
oppe paa Alperne, hvor Livet udenom ham ikke
blot er tilsløret som om Natten, men hvor det er
stivnet og synes at staae stille.

Iiet sig selv er han først, naar han fra den
Schweizerdal, i hvilken han boer, stiger op paade høieste Bjerge i den ødeste Udørk, <■•paa
Vidderne»; med en ubeskrivelig næsten drengeagtig
Glæde seer han sin Førers Skikkelse forsvinde
langt borte, og nyder sin Ensomhed glemmende
Menneskene og Tiden. Man see ham i disse
Omgivelser :

«Dagen var hed, Horizonten taaget, Dalene
fulde af Damp. Gletschernes Skjær fyldte den
lavere Atmosfære med deres lysende Gjenskin; men
en ukjendt Benhed syntes eiendommelig for den
Luft jeg indaandede. I denne Høide ingen
Uddunstning fra de lave Steder, intet jordisk
Lyspunkt som forstyrrede eller delte Himlens uendelige
og mørke Dybde. Dens tilsyneladende Farve var
ikke mere det blege og klare Blaa, Sletternes blide
Hvælving, nei Ætheren tillod Synet at tabe sig i
en Uendelighed uden Grændse og midt under Solens
og Gletschernes Giands at søge andre Verdener
og andre Sole som om Natten. Umærkeligt hævede
Gletschernes Dampe sig og dannede Skyer under
mine Fødder. Sneens Giands trættede ikke mere
mine Øine og Himlen blev mere mørk og mere
dyb. Montblancs Snee-Kuppel hævede sin
urokkelige Masse over dette graa og ubevægelige Hav,
over disse sammendyngede Taager, i hvilke
Vinden borede sig ind og som den løftede i
umaade-lige Bølger. Et sort Punkt viste sig i denne
Afgrund; det hævede sig hurtigt, og kom lige imod
mig. Det var Alpernes mægtige Ørn. Dens Vin-

8ger vare fugtige og dens JØie vildt; den søgte et
Bytte, men ved Synet af et Menneske gav den
sig til at flygte med et uhyggeligt Skrig, og
styrtede sig ind i Skyerne. Dette Skrig blev
tyve Gange gjentaget, men med tørre Lyd uden
nogen Efterdønnen; de lignede ligesaa mange
isolerede Skrig i den almindelige Tauslied. Saa
sank Alt tilbage i den absolute Stilhed, som om
Lyden selv havde ophørt at existere, og som om
den Eiendommelighed ved Legemerne at de lyde
og klinge havde været udslettet af Universet.
Aldrig kjendes Tauslieden i de larmende Dale; det
er kun paa de kolde Høider, at Ubevægeligheden
hersker, denne stadige Høitideliglied, som ingen
Tunge kan udtrykke og som Indbildningskraften
ikke naaer. Uden de Erindringer, Mennesket
medbringer fra Sletterne, vilde lian heroppe ikke kunne
troe, at der udenfor ham gaves nogen Bevægelse
i Naturen: selve Skyernes Bevægelse synes ham
uforklarlig; ja lige indtil Dampenes Forandringer
synes de ham blivende selv under Forandringen.
Da ethvert nærværende Øieblik forekommer ham
fast, liar han kun Visheden om, men ingenlunde
Følelsen af, at alle Ting følge efter hinanden;
Alt synes ham evigt stivnet. Jeg vilde ønske jeg
havde bevaret sikrere Spor af mine Sandsninger i
hine stumme Egne; Indbildningskraften kan i det
daglige Liv neppe gjenkalde sig en Orden af
Tanker, som alle Omgivelser synes at fornegte ogbortstøde. Men i saadanne energiske Øieblikke
elman ikke istand til at beskæftige sig med den
Tid, som kommer, eller med andre Mennesker og
nedskrive Notitser for den og for dem. Man
tænker da ikke med Henblik paa en kunstig
Con-venients, paa den Ære, man vil høste for sine
Tanker, ja ei engang med Henblik paa det almene
Vel. Man er mere naturlig, man tænker ikke
engang for at benytte det nærværende Øieblik,
man commanderer ikke sine Ideer, man kræver
ikke af sin Aand, at den skal fordybe sig i et
Stof, opdage skjulte Ting, sige Noget, som hidtil
ikke har været sagt. Tanken er ikke mere activ
og regelbunden, men passiv og fri. Man
drøm-mgr, man hengiver sig, man er dyb uden Vid,
stor uden Begeistring, energisk uden Villie.»

Man seer ham, denne Lærling af Jean-Jacques,
den energiske uden Villie, thi Ordet passer paa
Obermann, siddende ensom i Jean-Jacques Natur.
René havde udvidet Kredsen af Naturindtrykkene.
Istedenfor en Sø i Schweizeralperne, nogle
Bos-quetter og Skovbouquetter, hvormed vi begyndte i
La nouvelle Héloise, gav René og Atala os de
colossale Urskove, Kjæmpefloden Missisippi og dens
Bifloder, den tropiske Natur i dens hele lysende
og skrigende Farvepragt, dens hele blændende og
duftende Overdaadighed. Denne Natur svarer til
en Figur som René. I denne Natur havde
Chateau-briand landflygtig flakket om, og dens Præg tog

8*lian med sig. I Bjergnaturens øde Tauslied og
Stumhed er Obermann paa sin Plads.

Udenfor Livet, der hvor Livet glipper, føler
han sig hjemme. Kan han da holde Livet ud?
Eller vil det gaae ham som Werther, at han en
Dag kaster det fra sig?

Han gjør det ikke, han søger sin Styrke i
en stor Beslutning, een Gang for alle resignerer lian
paa Nydelse og Lykke. -<Lad os, siger han,
betragte alt det som betj'dningsløst, der forsvinder
og forgaaer, lad os i Verdens store Spil søge
en bedre Lod. Af vore kraftige Beslutninger
alene vil maaskee en eller anden Virkning
vedvare». Han vil da leve, men naar han beslutter
sig til ikke trodsigt at lægge Haand paa sig selv,
saa er det ikke af Ydmyghed, men i Kraft af en
endnu høiere Trods. «Mennesket er forgjængeligt,
siger han, det kan være, men lad os gaae
tilgrunde under Modstand, og hvis det store Intet
er os forbeholdt, lad os da ikke handle saaledes,
at dette kan S3rnes en Retfærdighed.»

Men livorlænge varer det ikke, inden
Obermann kommer til denne Ro! Hvormange
lidenskabelige Indlæg leverer han ikke til Fordel for
Berettigelsen af Selvmord, og man maa ikke undres
over dette, thi Selvmords - Epidemien i
Litteraturen er endnu et af de Symptomer, jeg har
omtalt paa Individets Emancipation. Det er en af
Formerne, den negative og den mest radicale forIndividets Frigjørelse og Løsrivelse fra hele den
Samfundsorden i hvilken det fødes ind. Man
betænke ogsaa, hvad Agtelse for Menneskelivet hine
Tider, i hvilke Napoleon aarlig ofrede sin
Ærgærrighed Blodofre i tusindvis, kunde fremkalde.
«Det er en Forbrydelse, siger Obermann, det hører
jeg overalt, at forlade Livet; men de samme
Sofister, der forbyde mig Døden, udsætte mig
folden eller sende mig i den. Det er en Hæder at
give Afkald paa Livet, naar Livet er godt, det er
en Retfærdighed, at dræbe Den, som vil leve, og
den samme Død, som det er Pligt at søge, naar
man frygter den, den skulde det være en
Forbrydelse at tilføie sig selv, naar man ønsker den.
Under tusinde Paaskud, snart spidstindige, snart
latterlige, lege I med min Existents, og jeg alene
skulde ingen Rettigheder have over mig selv! Naar
jeg elsker Livet, skal jeg foragte det, naar jeg er
lykkelig, sende I mig i Døden, og naar jeg vil døe,
forbyde I mig det og paabyrde mig et Liv, som
jeg afskyer.

«Ifald jeg ikke kan berøve mig Livet, tør jeg
heller ikke udsætte mig for en sandsynlig Død og
alle Eders Helte ere da kun Forbrydere. Den
Befaling, I give dem, retfærdiggjør dem ikke. I
have ikke Ret til at sende dem i Døden, hvis de
ikke have havt Ret til at give deres Samtykke
dertil. Ifald jeg ikke over mig selv har denne
Ret til Døden, hvem har da givet den til Sam-fundet? Har jeg af'staaet, livad jeg ikke besad?
Hvilket vanvittigt Samfundsprincip liave I opfundet,
som forklarer, at jeg til min Undertrykkelse har
afstaaet en Eet, som jeg ikke besad til at
undslippe fra IIndertiykkelsen ?»

Jeg liar engang for mange Aar siden i en
Afhandling om den tragiske Skjæbne lagt lignende
Ord i Selvmorderens Mund:	«Den, der sukker

under Existentsens Lidelser, kan anklagende vende
sig imod sin Skjæbne og sige: hvorfor blev jeg
født, med hvad Eet, hvorfor spørges vi ikke?
Var jeg bleven spurgt, og havde jeg vidst hvad
det var at leve, jeg vilde aldrig have givet mit
Samtykke dertil. Vi ere Alle som Mænd, der
mod deres Villie presses til Matroser, men den
Matros, der er bleven presset og uden sit
Samtykke ført til Skibet, han anseer sig ikke for
forpligtet til at blive derpaa; naar han seer sit Snit,
vil han desertere. Indvender man, at jeg har
nydt det Oode i Livet, og derfor nu maa taale
det Onde, da svarer jeg: De Livets (Joder, den
Barndommens Lykke f. Ex., som jeg nød, og ved
hvis Modtagelse jeg siges at skulle have givet
mit Minde til at leve, disse (Joder modtog jeg
lidet anendø at det var Haandpengene, derfor
binde disse Haandpenge mig ikke. Jeg vil ikke
bryde Skibets Mandstugt, ikke myrde mine
Kammerater eller lignende, jeg vil kun det Ene. jeg harEet til, Friheden, da jeg aldrig har forpligtet mig
til at blive.»

Jeg agter selvfølgelig ikke at indlade mig
paa Spørgsmaalets Realitet. Hvorvel jeg ikke
troer at man kan anføre Andet mod Berettigelsen
af Selvmord end Pligterne mod andre Mennesker,
saa betvivler jeg for min Part ingenlunde, at
dette Argument er fuldkomment tilstrækkeligt og
fyldestgjørende. løvrigt overlader jeg ganske
Moralisterne dette Spørgsmaals Besvarelse. Jeg
skildrer kun rent historisk og naturvidenskabeligt en
Sjælstilstand som historisk har vist sig og
docu-menteret sig i Litteraturen. Thi «Obermann og
«MVerther» ere ikke de eneste Bøger fra hin Tid,
i hvilke Selvmordet fremstilles eller drøftes. Atala
dræber sig selv, René forhindres kun af sin Søster
Amélie, der fatter Mistanke, fra at udføre det
Selvmord, han har besluttet, og vi saae, at han
etsteds med næsten Schopenhauersk Livsforagt
for-haaner Kjærligheden til Livet som en Mani.
Selvmordsreflexionerne ere da Lighedspunkter mellem
de to saa forskjellige Skribenter, Chateaubriand
og Sénancour, og stemple deres Hovedværker med
Tidsalderens Segl.

Forfatteren af Obermann formede sin Helt i
sit eget Billede; derfor er det maaskee ogsaa, at
han lader ham ende med den Beslutning at blive
Forfatter. »Hvad Udsigt til Held vil jeg have?»
siger Obermann. tHvis det ikke er nok at sigenoget Sandt og stræbe at udvikle det paa en
overbevisende Maade, vil jeg ingen Lykke gjøre,
det er vist. Gaaer kun først, I som forlange
Øieblikkets Hæder, Selskabssalens Hæder, gaaer
først, alle I som ere rige paa Ideer, der vare en
Dag, paa Bøger, som tjene et Parti, paa Fif og
Midler, som gjøre Effect.	Gaaer først I for-

føreriske og forførte Mennesker; thi det gjør mig
Intet, I passere hurtigt, og det er godt, at I have
Eders Tid. Jeg for min Del troer ikke, at det
er nødvendigt at blive paaskjønnet i sin Levetid,
med mindre man er fordømt til den Ulykke at
skulle leve af sin Pen».

Sénancour har i disse Ord givet sin egen
litterære Troesbekj endelse og varslet sin egen
Skjæbne. Han blev aldeles overseet af sin Samtid,
han blev ikke paaskjønnet, imedens han levede,
og det skjøndt han netop var dømt til den Ulykke
at have sine eneste Indtægtskilde i sin Pen. Men
da den romantiske Skole opstod i Frankrig, kom
han til Ære. Hans simple Markblomster bleve
af den romantiske Kritik bundne i Bouquet med
Chateaubriands og Mme de Staels Passionsblomster
og Roser. Og han fortjente den Opmærksomhed,
han vandt. Thi han er en af
Emigrantlitteraturens ejendommeligste Aander, Naturdyrker som
en ægte Discipel af Rosseau, Melancholiker som
en ægte Beundrer af Ossian, fuld af Livslede som
en ægte Samtidig af Chateaubriand. Han er rentmodern i alle sine theoretiske Anskuelser om
Religionen, Moralen, Opdragelsen og Kvindens
Samfundsstilling, han er rent tydsk romantisk i sit
Følelsesvælgeri, sin Ørkesløshed og i den
ubeskrivelige Sky lian nærer for at røre ved
Virkeligheden, som skulde han brænde sig paa den; han
er endelig fransk romantisk ved selve
Blandingen af Frisind og overvættes Sensibilitet, af
Sværmeri og fortinet Sensualisme, en Blanding, man
en Snes Aar efter i den franske Litteratur
gjen-tinder hos Sainte - Beuve under Pseudonymen
Joseph Delorme. Han er efter hele sit Væsen en
Forgjænger eller Forløber for den lange Skare af
større Aander, der i det Øieblik, han optræder,
begynde deres Tog igjennem Aarhundredet, og som
han med sin svage Stemme varsler om og
bereder Vei.