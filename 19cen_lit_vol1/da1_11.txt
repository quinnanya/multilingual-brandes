XII
Man kunde kalde Corinna et Digt om
Nationalfordomme. Oswald respræsenterer alle Englands,
lians Reisefælle Greven af Erfeuil alle Frankrigs,
og det er mod Fordommene lios disse to, paa hin
Tid Europa's stærkeste og mest selvtillidsfulde
Nationer, at Corinna kjæmper af hele sin Sjæl og
med sin poetiske Aands Begeistring. Denne Kamp
er ikke koldblodig, thi Corinna’s hele Lykke
afhænger af, hvorvidt det vil lykkes hende at bringe
Oswald til at opgive sine medfødte Fordomme saa
vidt, at han kan blive lykkelig med en Kvinde som
hende, hvis Liv paa ethvert Punkt staaer i Strid
med hvad der i England betragtes som det eneste
Tilbørlige for en Kvinde. Men idet Corinna
saa-ledes søger at udvide Oswalds Blik og
smidig-gjøre hans stive og i de tilvante Fuger bestandig
tilbagespringende Aand, iværksætter hun samtidig
Læserens Opdragelse. Paa Følelsernes Omraade
fortsætter hun den samme Gjerning som vi have
seet hende ifærd med paa Ideernes. Hun skizzerer
de første Grundrids til en Raeepsycliologi, endog
for de intimeste Følelsers Vedkommende. Hendes
Landsmænd forsøgte dengang, omtrent som
Tydskerne nutildags, i forfængelig Overbevisning om,at de alene repræsenterede Civilisationen, at
udslette Nabolandenes Xationalfarve. Dybest inde
er det derfor hendes Agt at vise dem, at deres
Maade at opfatte Livet paa kun er een blandt
mange ligeberettigede og stundom mere
berettigede.

Naar man erindrer hvor mægtig den Fordom
er, der i alle Lande uden Undtagelse gjør det til
en Forbrydelse af Individet at fraskrive sit Folk
det Indbegreb af Djrder, som det selv tillægger
sig og som saa og saa mange cauoniserede
Polichi-neller hver Dag fortælle det at det besidder —
Noget, de staae sig meget vel ved at gjøre —
saa vil man forstaae hvilken Kjækhed Mine de
Stael lagde for Dagen ved paa et Tidspunkt som
dette at optage Kampen mod den franske National-

f

forfængelighed.

Der gives en eneste stor Idee, som er den
farligste afalle for den despotiske Magt, som hvert enkelt
Samfunds fastslaaede Anskuelser og Vedtægter
udøve. Det er ikke det Logiskes Idee. Thi
livor-vel man skulde troe, at Logiken, ifald man slap
den ind i det hele Magazin af Fordomme, som til
en bestemt Tid regjere et bestemt Land, vilde
foretage samme Ravage iblandt dem, som en Tyr
i en Glasvarebutik, virker den absolute Logik dog
aldeles ikke paa Menneskenes Flertal. Nei! mere
end noget Andet vækker og forbauser det
Mængden. ifald man er istand til at gjøre det relativtfor den, som forekom den absolut, det vil sige til
at vise den, at det Ideal, som den antager for
anerkjendt af Alle, kun betragtes som Ideal af
saa og saa mange sammenarbeidede Gemytter,
medens andre Folkeslag eller andre Stammer have
et lielt forskjelligt Begreb om det Tilbørlige eller
Skjønne, at fremdeles den Kunst og Poesi, som
mishager den, ansees for den første af hele Racer,
medens dens egen, som den anseer for den første
i Verden, af andre Folkeslag sættes meget
lavt, og at det endelig ikke nytter at mene, at
alle de andre Folkeslag feile i deres Dom,
eftersom netop alle de andre Folkeslag, hvert for sig,
mene at alle de andre Folkeslag feile i deres
Dom. Skulde jeg derfor med et eneste Ord
cliarakterisere Mme de Staéls Fortjeneste af det
franske Samfund, dets Cultur og dets Litteratur
og dermed af Europas, * da vilde jeg udtrykke mig
saaledes: Hun gjorde, især i sine to Hovedværker
om Italien og Tydskland, Frankrigs, Englands,
Tydsklands og Italiens humane og litterære
Anskuelser og Synsmaader relative for Beboerne af
de forskjellige Lande.

Greven af Erfeuil er i «Corinna» en
mesterligt udført Type paa fransk Overfladiskhed og
Selvtilfredshed, forenet med nogle af de smukkeste
og hyppigste franske Dyder. Man vurderer ikke
en Skikkelse som denne, før man atter og atter har
betænkt, hvilket Mod der udfordredes for ind i enKreds af Udlændinge at stille som den franske
Nations eneste og afgjorte Repræsentant en
C'ha-rakter, hvis Bornerthed er saa stor som Erfeuils.
Erfeuil er en ung fransk Emigrant, der under
Krigen har kjæmpet med glimrende Tapperhed,
som har baaret Konfiskationen af en stor Formue
ikke blot med Sindsro men med et let og muntert
Sind, og som med sjælden Opofrelse har pleiet og
ernæret sin Opdrager, en gammel Onkel, der
emigrerede ligesom han og vilde været hjælpeløs uden
ham, kort sagt han har et Grundlag af
Ridderlighed og Evne til Selvopofrelse i sin Charakter.
Naar man seer ham, er man imidlertid næsten ikke
istand til at troe, at han har oplevet og udstaaet
saa meget, thi han synes formelig at have glemt
hvad der er hændt ham og taler med et
beundringsværdigt Letsind om den Modgang, han har lidt, og
med et ligesaa stort men mindre beundringsværdigt
Letsind om alle andre Gjenstande.

Oswald træffer ham i Tydskland, hvor han
er nær ved at kjede sig tildøde 5 han har boet
der flere Aar, men det er aldrig faldet ham ind
at lære et Ord af Sproget. Han agter sig til
Italien, men gjør sig ingen Forventninger om den
Morskab dette Land kan byde ham; han veed, at
enhver fransk Provindsby har et behageligere
Selskabsliv og et bedre Theater end Rom. <Er det
ikke Deres Agt, at lære Italiensk?» spørger
Oswald ham. «Nei, svarer han, det ligger ikke imin Studieplan ) og lians Mine er ved dette Svar
saa alvorlig, som var dette en Beslutning, han af
de allervægtigste Bevæggrunde havde taget. Han
værdiger da heller ikke senere i Italien Naturen
et Blik. Hverken udvortes Gjenstande eller
inderlige Følelser dreier hans Samtale sig om. Den
svæver mellem Reflexion og Anskuelse som mellem
to Poler, den ikke berører, og kun de
selskabelige Forhold afgive dens Æmner. Den bevæger
sig igjennem Anekdoter og Ordspil om en
uendelig Mængde Fortælleren bekjendte Personer og er
i sit inderste Væsen at betegne som det gode
Selskabs Bysladder. Erfeuils underlige Blanding
af Mod og Overfladiskhed forundrer Osvald,
Dennes Ringeagt for Ulykker og Farer vilde have
forekommet ham stor, hvis den havde kostet mere
Anstrengelse, og heltemodig, hvis den ikke var
udsprungen af de samme Egenskaber, der sætte
ham ud af Stand til at nære nogensomhelst dyb
Følelse. Nu trætter den liam.

Da Erfeuil for første Gang seer Peterskirken
i det Fjerne, sammenligner han den med
Invalide-domen i Paris — en unegtelig mere patriotisk end
træffende Sammenligning; da han seer Corinna paa
Capitolium føler han Interesse for at lære hende
at kjende, men ingen Respect. Han undrer sig
ikke over at hendes Hjerte endnu er urørt i et
Land, hvor han ikke finder Mændene noget værd,
men kan ikke lade være at smigre sig med detHaab, at lmn ikke vil kunne modstaae en ung
beleven Franskmands Elskværdighed. Da hun i
hans Nærværelse taler Italiensk og Engelsk med
Andre, saa han intet Ord kan forstaae af hvad
hun siger, nærmer lian sig hende med de Ord:
«Tal Fransk, De kan det jo og De er værdig til
at tale dette Sprog.» Han lægger Mærke til, at
Corinna elsker Oswald, og tager hende det ikke
ilde op, skjøndt hans Forfængelighed er let saaret,
og skjøndt han tinder hendes Lidenskab taabelig
da den neppe vil bringe hende Lykke. Men
Osvald fraraader han samtidig paa det Bestemteste
at slutte en livsvarig Forbindelse med en
upræsentabel Kvinde, som Corinna. Med al sin
Dristighed kjender han ingen høiere Dommer end
Con-venientsen. Hvis De, siger han til Oswald, vil
gjøre Dumheder, saa gjør idetmindste ingen
uoprettelige, » og til de uoprettelige Dumheder regner
han Oriftermaal med Corinna. Til denne sociale
Synsmaade svarer hans litterære. I Corinnas Hus
falder Samtalen oftere paa italiensk og engelsk
Poesi. Da han gaaer ud fra at de franske
Skribenter fra Ludvig d. lides Tid ere de absolute
Mønstre, er han selvfølgelig yderst streng mod
alle fremmede Producter. For ham er Tydskerne
Barbarer, Italienerne Stilfordærvere og kun de
gout, l'élégance du style frangais» er lovgivende i
i Litteraturen. «Vort Theater, siger han, er
afgjort det første i Europa, og jeg tænker ikke atEnglænderne selv falde paa at stille Sliakspeare
op imod os.»- De italienske Skuespil reducerer
lian i en Kreds af Italienere ikke uden Yid, men
uden megen Finfølelse til kun at bestaae af
Balletter, tragiske Smagløsheder og lidet komiske
Harlekinader, det græske Theater finder han ufint,
Sliakspeare monstrøs. «Yort Theater, siger han,
er Forbilledet paa Finhed og Elegance; det er
disse Egenskaber, som udmærke det; at ville
indføre udenlandske Synsmaader hos os, vilde være
at styrte os ud i Barbari.» — Erfeuil finder da
ogsaa at der er gaaet et aldeles urimeligt By af
Boms Buiner. Han vil ikke underkaste sig det
Hoveri at see alle disse gamle Brokker igjennem.
Han reiser nordpaa, kjeder sig i Alpenaturen som
han kjedede sig i* Bom og kommer tilsidst til
England, hvor han bliver Corinnas Hjælper i
Ulykken; der var jo altid langt mere Alvor i
hans Handlinger end i hans Ord. Og dog kan
han ikke, da han seer hvor elendig hendes
Kjær-liglied til Oswald har gjort hende, nægte sin
Forfængelighed den Tilfredsstillelse bestandig at
variere sit divad sagde jeg!», ligesom han anseer det
for sin Pligt mod sig selv ikke at lade Leiligheden
gaae forbi til at tilbyde sig som Oswalds
Efterfølger. Han viser med alt dette Corinna en sand
og opofrende Hengivenhed og hun pines selv af
ikke at kunne nære nogen ret Taknemmelighed
imod ham derfor, men der ligger i hans Blik ensaadan Distraction, en saadan Trang til at
adsprede sig, at Corinna uophørligt er fristet til at
glemme hans ædle Handlinger, ligesom han selv
glemmer dem. «Det er, siger Forfatterinden i den
Anledning, uden Tvivl meget smukt kun at sætte
ringe Pris paa sine egne gode Handlinger; men
det kan hænde, at den Ligegyldighed, man føler
for det G-ode, man har gjort, hos visse
Cliarak-terer ikke desmindre er et Product af
Overfladiskhed.» Med en saadan hensynsløs Fasthed udleder
hun nogle af sine Landsmænds mest glimrende
Egenskaber af Svagheder i deres Natur.

Grjennem Erfeuils typiske Charakter paaviser
hun, hvorledes alle gode Følelser i Frankrig
inficeres af een Last, den af Forfængelighed udsprungne
Frygt for Samfundet. Det staaer for hende, som om
i Frankrig alle Følelser og det hele Liv regjeres
af Viddet, af Lysten til at tage sig ud og af den
Frygt, som kan charakteriseres med Ordene: «Hvad
vil man sige til det?» I dette Punkt samstemmer
Mme de Stael med en nær efter hende følgende
Forfatter, den skarpsindige og originale Henri
Beyle, der pleier at betegne Franskmændene som
de livligt Forfængelige (Les vainvifs) og som
paa-staaer, at alle deres Handlinger dicteres af
Betragtningen: Qu'en dira-t-on, det vil sige: af
Frygten for det Latterlige. Det franske Folk
var nemlig da, ligesom det danske endnu er det,
meget stolt af sin udviklede Sands for det Komiske,saa stolt, at det navnlig var formedelst den, at
Franskmændene beskedent betegnede sig selv som
Verdens mest spirituelle Nation. Corinna
paa-staaer, at denne Sands og den tilsvarende Frygt
for det Latterlige i Frankrig dræber al
Originalitet i Sæder, i Klædedragt, i Sprog, berøver
Fantasien al Frihed og Følelsen dens mest
naturlige Udtryk. Hun hævder, at al medfødt Følelse
og Aand maa forvandle sig til Vid istedenfor til
Poesi i det Land, hvor Frygten for at blive
Gjen-stand for Viddet eller Spotten bringer Enhver til
selv først at gribe dette Vaabeu. «Skal man,
indvender hun mod Erfeuil, da bestandig leve for
hvad Samfundet siger om En? Skal da det man
tænker og føler aldrig være Ens Ledestjerne? Hvis
det var saaledes, hvis vi stadigt og bestandigt
burde efterligne hinanden indbyrdes, hvorfor er
der da blevet en Sjæl og en Aand til Hver?
Forsynet kunde have sparet sig denne Luxus.»

Og ligesom Erfeuil nu staaer som et
Indbegreb af Frankrigs Nationalfordomme, saaledes
Oswald som en Type paa alle de Fordomme, der
gjennem Aarhundreder have udgjort Englands
Styrke og Svaghed. Stærke Nationer ere altid
uretfærdige og denne Uretfærdighed er paa
een-gang et Element i Styrken og dens Begrændsning;
men Mme de Staél opfattede det som sin Opgave
at stille denne Uretfærdighed i det klareste Lys.
Da Bogens Grundæmne er en Kvindes Forsøg paagjennem en Mands Kjærlighed at tilkjæmpe sig en
anerkjendt Plads i det engelske Samfund efter at
hun ved offentlig, selvstændig Optræden har
forspildt denne Plads, saa kommer Tyngdepunktet i
Skildringen af den engelske Aand til at hvile paa
det efter Forfatterindens Opfattelse bornerede
engelske Kvinde-Ideal. Det er dette Ideal, med
hvilket Oswald er voxet op og som han gjør
oprigtige, men frugtesløse Anstrengelser for at
kjæmpe sig løs fra. Intet ligner hans første
Befippelse, da han seer Corinna, uden nogetsomlielst
Hensyn til hendes Kjøn eller hendes gaadefulde
Fortid, i Italien blive elsket og beundret som Geni.
Den Art offentlig Existents forekommer ham i
høi Grad stødende for en Kvinde. Han er vant
til at betragte Kvinden som en Art høiere
Husdyr, og kan i Begyndelsen ikke ret forsone sig
med den Tanke, at Samfundet kunde tilgive en
Kvinde den Brøde at have Geni. Han føler sig
ligesom ydmyget og irriteret derved; han anseer
det for umuligt at en Kvinde med saa udviklet og
fri en Aand skulde kunne binde sig trofast til en
Enkelt og vilde nøies med at leve for ham. Og
da hun nu ligefuldt elsker ham og med en
Lidenskab i Sammenligning med hvilken Alt blegner,
hvad han har seet eller hørt om, og som er saa
uegennyttig, at den bringer hende til at sætte
Alting paa Spil for hans Skyld uden at fordre
det Mindste, saa glemmer han hende, hendes Geni,liendes. Sjæleadel og hendes aandelige Storhed,
ligesaa snart han atter staaer paa engelsk Grund,
paany indaander engelske Taager og Fordomme
og træffer et ungt uskyldigt Pigebarn paa 16 Aar,
der er som skabt til Hustru efter den engelske
Recept, tillukket, uvidende, uskyldig, taus, den
incarnerede Familiepligt med blonde Haar og blaa
Gine.

Forfatterinden studerer den Fordom, som ligger
til Grund for Oswalds Handlemaade i dens Kilde,
og hun fører den tilbage til den engelske
Opfattelse af Hjemmet. Oswalds Grundbetænkelighed
overfor Corinna er udtrykt i den engelske
Sætning, som i Bogen citeres:	Hvad skulde man

gjøre med saadan En i et Hus? «Huset er Alt
hos os — for Kvinderne idetmindste,» siger en
Englænder til Oswald. Og et andet Sted siger
Forfatterinden:	«Det er forgjæves, at en Eng-

lænder et Øieblik opnaaer at finde Behag i
fremmede Sæder; hans Hjerte vender altid tilbage til
hans Barndomsindtryk. Hvis man spørger
Englændere, som man træffer paa et Skib i et eller
andet fjernt Farvand, hvor de reise hen, saa svare de:
hjem (home) hvis de overhovedet ere paa Tilbagereisen
til England.»*) Og hun udleder nu den Overtro, at
de huslige Dyder skulde umuliggjøres af Kvindens
selvstændige aandelige Udvikling, og det hele Af-

*) Corinna. 1807. I 291, II 21.guderi med disse Dyder af denne engelske
Kjær-liglied til Hjemmet. Hun liar heri sikkert Ret.
Det Ideal af Velvære, som er knyttet til Begrebet
et Hjem, er et ægte nordisk-germanisk Begreb, et
de romanske Folk oprindeligt saa fremmed, at
dets engelske Benævnelse «kome» (som allerede
Citatet viser) er gaaet over som Ord i de
romanske Sprog, der selv intet tilsvarende Ord
besidde. *) Til Hjemmet svarer Begrebet
«Hyggelighed», et paa romanske Sprog uoversætteligt Ord,
som har sit Udspring i Glæden over at kunne
sidde lunt og veltilpas inden fire Vægge.
Oprindelsen til dette Ideal er ikke vanskelig at finde:
Nordeuropæeren, som lever under raa climatiske
Forhold, i en kold og barsk Natur, finder den
samme Glæde i Tanken om at kunne sidde varmt
ved Arnestedet, medens Sne og Regn afmægtige
pidske mod den veltillukkede Rude, som
Neapolitaneren finder i Tanken om at kunne sove under
aaben Himmel, det vil sige under den varme og
pragtfulde Stjernehimmel, og kunne tilbringe den

*) Franskmandene ere vante til af Englænderne at
høre Bebreidelser for ikke at sætte tilbørlig Pris paa
Hjemmet og intet Ord at have derfor. En Franskmand
sagde engang i min Nærværelse følgende Spøg i den
Anledning:	Man bebreider Franskmanden, at han ikke har

noget „chez lui“; han kunde svare, at han næsten altid
har et „chez ellew.svale Nat med Dands, Spil og Sang. i det Frie.
Men til livert af disse forskjellige Idealer af
Velvære og Lykke svarer et forskjelligt Indbegreb af
Pligter og Dyder, som det Folk, hos hvilke de
tindes eller fordres, betragter som almengyldige;
det anseer sig selv for det første Folk, fordi det
overholder disse Pligter og besidder disse Dyder —
hvad der er naturligt nok, da de ere afledede af
dets egne Eiendommeligkeder — og det laster
desuden alle de Nationer, hos hvilke de fattes.
«Hvorledes, siger Oswald til Corinna, da han
taler om England, har De kunnet forlade hin
Kydskhedens og Sædelighedens Helligdom og gjore
det sunkne Italien til Deres Adoptivfædrelaud?»
Corinna svarer:	< I dette Land ere vi beskedne,

hverken stolte af os selv som Englænderne eller
fornøiede med os selv som Franskmændene. >- Hun
glæder sig ved paa eengang at beskjæmme det
nordiske Puritanerhovmod og den franske
Forfængelighed og Frygt for at blive latterlig, med den
ligefremme Naturlighed, som det italienske Folk
selv i sin Fornedrelse har bevaret. Hun tegner
med fine og sande Træk den rørende Naivetet,
hvormed Følelsen i Italien giver sig tilkjende:
Ingen stiv Reserveretked som i England, intet
Coquetteri som i Frankrig, Kvinden vil her kun
behage den, hun elsker, og bryder sig ikke om, at
hele Verden faaer det at vide. En af Corinnas
Venner kommer efter nogen Tids Fraværelse til-

17bage til Rom og lader sig melde hos en fornem
Dame. Tjeneren kommer ud og svarer:
«Prind-sessen modtager ikke i denne Tid, liun er i
daar-ligt Humeur, hun er inamorata,» paa Dansk: hun
er forelsket. Hun viser, livor skaansomt Kvinden
bedømmes i Italien og hvor aabent hun er sine
Følelser bekjendt. En fattig Pige dicterer paa offentlig
Gade et Kjærlighedsbrev til sin Elsker, og
Skriveren nedskriver det med største Alvorlighed, dog
aldrig uden af sit Eget at tilføie alle de officielle
Formler, som det er hans Profession at kjende.
Den stakkels Soldat eller Arbeider modtager
saa-ledes et Brev, i hvilket mange ømme Forsikringer
belinde sig i en Ramme af «Høistærede Samtidige!»
og «Deres med Agtelse ærbødige» o. s. v.
Co-rinna's Skildring er her fuldkommen sand. Jeg
har ved et Tilfælde selv seet den Slags Breve.
Og paa den anden Side er Lærdom hos Kvinden
i Italien intet usædvanligt. En Franskmand, der
kalder en kundskabsrig Kvinde en Pedant, faaer
i Bogen Svaret: «Hvad ondt er der i, at en Kvinde
kan Græsk?»

Corinna mangler da heller ikke Blik for, at
den officielle Hævden af Pligt og Moral i Norden
er baseret paa den største Raalied med Hensyn
til alle de Tilfælde, i hvilke Samfundsloven
een-gang er brudt. Hun viser, hvorledes Manden i
England intet Løfte og intet Forhold respecterer,
uden det som statsretligt er ført til Protokols,og hvorledes der i det strenge England til
Helligheden af Ægteskabet, til det ulastelige Liv i
Hjemmet svarer den skamloseste og mest
bestialske Prostitution, som den personlige Djævel
svarer til den personlige Gud. I Modsætning
hertil siger hun med kvindelig Forsigtighed og
Blufærdighed, men dog med Bestemthed:	«De

huslige Dyder udgjøre i England Kvindernes
Hæder og Lykke, men hvis der er Lande, i hvilke
Kjærlighed træffes udenfor Ægteskabets hellige
Baand, saa er blandt disse Lande det, hvor der
tages mest Hensyn til Kvindens Lykke: Italien.
Mændene have der dannet sig en Moral for de
Forhold, der falde udenfor Moralen, et Hjertets
Tribunal.» Det er dette Tribunal, som tik
Domskraft ved Middelalderens Kjærlighedshoffer, det er
dette, som slaaer Byron saa stærkt, da han i
Italien træffer et det engelske aldeles modsat, men
iovrigt fuldstændigt Moralsystem. Og som altid
forsøger hun ogsaa her at føre disse mildere Sæder
tilbage til Landets milde climatiske Forhold. Hun
siger: «Hjertets Forvildelser indgjule her meer end
andensteds en overbærende Medlidenhed. Har
Jesus ikke sagt til Magdalene: Meget vil blive
tilgivet hende, fordi hun har elsket Meget? Disse
Ord ere bievne udtalte under en ligesaa smuk
Himmel som vor, denne samme Himmel anraaber
for os om Guddommens Barmhjertighed.»

Corinna, som selv er Katholik, lærer den

17*protestantiske Skotte, der elsker hende, at
for-staae den italienske Katholicisme: cDa
Katholicis-men her ikke har havt nogen anden Religion at
kjærnpe med, har den faaet en Charakter af
Blidhed og Overbærenhed som intet andet Sted, medens
derimod Protestantismen i England for at
tilintet-gjøre Katholicismen der, har maattet væbne sig
med den største Strenghed i Principer og i Moral.
Vor Religion formaaer ligesom den antik e at
besjæle Kunstnerne, at inspirere Digterne og udgjør
saa at sige en Del af alle vort Livs Nydelser,
medens Eders, idet den indordnede sig i et Land,
i hvilket Forstanden spiller en meget større
Rolle end Indbildningskraften, har antaget en
Charakter af moralsk Strenghed, som den for
bestandig vil beholde. Vor taler i Kjærlighedens
Navn, Eders i Pligtens Navn. Skjøndt vore Dog-,
mer ere absolute, ere vore Principer liberale, og
vort orthodoxe Despoti lemper sig efter Livets
Omstændigheder, medens Eders religiøse Frihed
uden nogensomhelst Undtagelse sætter sine Love i
Respect,» Hun viser, hvorledes man derfor i de
protestantiske Lande bestandig nærer en Frygt for
(feniet, for Aandens Overlegenhed. «Man gjør det
med Urette, siger hun, thi denne Overlegenhed er
efter sit Væsen yderst moralsk. At forstaae Alt
gjør meget overbærende, og at føle dybt indgyder
en stor Godhed.»

»Hvorfor er Geniet en Ulykke? Hvorfor hardet forhindret mig i at blive elsket? Vil lian hos
en anden Kvinde tinde mere Aand, mere Sjæl,
mere Ømhed end hos mig? Nei, han vil tinde
mindre, og han vil være tilfreds, thi han vil tinde
sig i Overensstemmelse med Samfundet. Hvilke
unaturlige Olæder, hvilke unaturlige Kvaler det
skjænker! Overfor Solen og Stjernehimlen foler
man kun Trangen til at elske hinanden og føle
sig hinanden værdig, men Samfundet, Samfundet,
hvor gjør det Hjertet haardt og Aanden letsindig,
hvor bringer det En til at leve blot for hvad
man vil sige om os! Hvis Menneskene en Dag
mødte hverandre, hver for sig befriede fra det
Tryk. som Alle udøve paa hver Enkelt, hvilken
ren Luft vilde da trænge ind i Sjælen, livormange
nye Ideer, livormange sande Følelser vilde da ikke
forfriske! — Modtag da min sidste Hilsen, o mit
Fødeland! udbryder Corinna i sin Svanesang til
Ære for Rom — og man føler den Landsforvistes
Bitterhed og Selvfølelsen overfor Xapoleon i disse
Ord: «Du har tilladt mig Hæderen. Du frisindede
Kation, der ikke forviser Kvinderne fra dit
Tempel, Du, som ikke ofrer det udødelige Talent paa
en forbigaaende Skinsyges Alter, Du, som altid
har Bifaldsraab for Geniet, naar Du seer det stige,
Geniet, denne Seirherre uden Overvundne, denne
Erobrer uden Bytte, der øser af Evigheden for at
berige Tiden!»

Det er paa Basis af dette Grundrids af Mod-sætningen mellem et katliolsk og et protestantisk
Følelsesliv, at Modsætningen mellem den dobbelte
Kunstansknelse hæver sig. Og paa dette Punkt
er Bogens Betydning den, at fore et energisk Slag
imod den hele protestantiske Hovmod og den
kunstneriske Uforstand, som betegner Oswald, i hvem
hver Blodsdraabe er gjennemtrængt af engelsk
Na-tionalbornerthed.

Midt i dette plastiske og musikalske Folk,
der er saa godmodigt, saa barnligt, saa
ubekymret om sin Værdighed og saa umoralsk i Ordets
engelske Forstand, foler han, som er vant til at
sætte Livets Betydning i Opfyldelsen af et vist
Øbegreb af Pligter og Værdighedsregler, sig
fuldstændigt deplaceret. Han mangler al artistisk
Sands; han anlægger snart en litterær, snart en
moralsk, snart en religiøs Maalestok paa Kunsten,
stodes overalt og kan Ingenting forstaae. Han
opdager nogle Reliefer paa Peterskirkens Høre.
Hvad ligner hans Forundring, da han seer at de
forestille Scener af Ovids Metamorfoser, Leda med
Svanen og lignende! Het er jo det rene
Hedenskab. Corinna fører ham hen i Oolosseum, og
hans eneste Indtryk er ligesom samtidigt
Oehlen-schlägers, Følelsen af at staae paa et uhyre
Rettersted og den moralske Indignation over de
Ugjerninger, som her udøvedes mod de første
(’hristne. Han træder ind i det sixtinskø Kapel
og, ukyndig som han er i Kunstens Historie, bli-ver lian i høi Grad oprørt ved at see, at Michel
Angelo har dristet sig til at male Gudfader selv
i Person med et bestemt begrændset menneskeligt
Legeme, som var det en Jupiter eller en Zens.
Han forarges ligeledes ved i Michel Angelos
Profeter og Sibyller Intet at tinde af den ydmyge
christelige Aand, som han venter at træfte i et
cliristent Kapel.

Ethvert af disse forskjellige Punkter har
Forfatterinden afluret Livet. Italien er, ligesom de
S3rdlandske Partier af Europa overhovedet, et Sted,
som forudsætter en artistisk, eller som vi Danske
pleie at sige, æstlietisk Disposition hos den
Besøgende. Man pleier at inddele det menneskelige
Liv i tre forskjellige Sfærer, den praktiske, den
theoretiske og den æsthetiske. Den praktiske
Betragtning af Skoven er den, om Egnen er sund,
eller den forstmæssige, som anslaaer den i Brænde,
den theoretiske er Botanikerens, som studerer
Vegetationens Cliarakter videnskabeligt, den
æsthetiske eller artistiske endelig er den, som blot har
Øie for hvorledes Skoven tager sig ud. Det er
denne sidste Sands, som mangler Oswald. Han
har ingen Ørne, lians Forstand og hans Moral
have berøvet hans Sandser deres Friskhed.
Derfor formaaer han ikke at glemme Indholdet over
Formen, derfor vækker Colosseums Arena ingen
anden Betragtning hos ham end den
praktiskmoralske Erindring om alt det Blod, som her medUrette blev udgydt. I Corinna's Hævden af den
modsatte Betragtningsmaade føler man Indflydelsen
fra Tydskland, særlig Paavirkningen fra A. AV.
Schlegel, det første Pust af den vaagnende
romantiske Aand i Tydskland. Thi livad
Romantiken, livor forskjelligt den end opfattes i de
for-skjellige Lande, bestandig hævder er, at det
Skjønne er sit eget Formaal eller, som det i
Tydskland hed, «Selbstzweck», en Tanke, man
henter fra Kants «Kritik der Urtheilskraft*, en
Bestemmelse ved Skjønheden, der nu bliver sat
som Opgave for Kunsten. Paa Fransk udtryktes
dette i Formlen «l’art pour l1 art», og paa Dansk
fremtræder denne Anskuelse første Gang i
Oelilen-schlägers Digte, f. Ex. i «Poesien forsvarer
sig» eller Digtet «Morgenvandring» i
«Langelandsreisen».

Men det er ikke blot Kunsten, det er
Befolkningen og Livet i Italien, som for at forstaaes
og vurderes maa sees med artistiske Dine. Intet
er almindeligere end i Syden at træffe Englændere
eller Tydskere eller Franskmænd, som ud fra
deres nationale Synspunkt finde Alt at laste.
Tydskerne finde at Kvinderne mangle den skye
Blufærdighed, det Jomfruelige, som de ere vante
til at betragte som Skjønhedsideal. Englænderne
stødes ved Manglen paa Renlighed og Orden,
Fransk-mændene ved at Conversationen er saa ringe og
Prosaen saa slet.Corinna viser, at Kvindens Skjønhed, som i
Italien ikke er af en moralsk, men af en plastisk
og malerisk Art, fordrer et Øie, som er
modtageligt for Farve og Form og ikke sløvet ved
Læsning af Sort paa Hvidt. Hun stiller den
italienske Improvisation i Modsætning til den franske
Conversation og finder i denne et Ækvivalent.

Et forstandigt Folk, som Englænderne, dyrker
Forretningslivet og det praktiske Liv, en
følelsesfuld Nation som den tydske dyrker Musik, et
spirituelt Folkefærd som det franske converserer,
det vil sige, faaer sine Indfald gjennem Samtaler
og Samlivet med Andre, et fantasifuldt Folk som
Italienerne endelig improviserer, det vil sige, stiger
naturligt fra de sædvanlige Følelser til Poesi.
Corinna siger: »Jeg føler mig som Digter,
saa-snart min Aand hæver sig, saasnart den i endnu
liøiere Hr ad end ellers foragter Egenkjærlighed
og Lavhed, endelig saasnart jeg føler, at en
skjøn Handling nu vilde være mig let; da er det
at mine Vers ere bedst. Jeg er Digter, naar jeg
beundrer, naar jeg foragter, naar jeg hader, ikke
af personlige Grunde, men paa hele
Menneskehedens Vegne.» Og hun nøies ikke med at
forsvare den lette Nattergalesang, som er hvad
Italienerne forstaae ved lyrisk Poesi. Hun
forklarer den overdrevne Vægt, som den italienske
Prosa lægger paa Formen og den hele rhetoriske
Prang. Dels elsker man overhovedet Formen iSyden, dels var det naturligt, at da man skrev
under et geistligt Regimente, som forbød enhver
alvorlig Behandling af noget Æmne, da man altsaa
var vis paa ikke at kunne opnaae nogen
Indfly-delse paa Tingenes Gang igjennem sine Skrifter,
saa skrev man for at vise sin Færdighed i at
skrive, for at glimre med sine skjønne Perioder,
og Veien blev Maalet.

Det andet Punkt, hvorover Oswald stødtes
var Michel Angelo’s Fremstilling af Guddommen
og Profeterne i det sixtinske Capel.

Han tinder ikke i Jehovas mægtige
Mandsskikkelse den usynlige, rent aandelig-e Magt, til
hvilken den nordiske Protestantisme har forvandlet
de gamle Asiaters lidenskabelige Nationalgud, og
hvor findes vel i alle disse stolte Mands- og
Kvindeskikkelser, hvormed Michel Angelo har fyldt
Loftet i sin <-prometheusagtige» Lyst til at forme
Mennesker, hvor findes i disse trodsige, begeistrede,
fortvivlede og kjæmpende Skikkelser den
Ydmyghed, det Sagtmod, han ventede at træffe ! Corinna
giver her sine Landsmænd en Lære, der saamange
Aar efter kan gjøres Behov ogsaa udenfor
Frankrig, især udenfor Frankrig, især i Lande som
vort, i hvilket der er ført saamegen uforstandig
Tale om christelig Kunst og christelig Æsthetik.
Det lidenskabelige og voldsomme Angreb, som
af S. Kierkegaard i hans sidste Periode blev
gjort paa den saakaldte christelige Kunst, varnaturligt for en Mand, der, som Kierkegaard, var
blottet for al kunstnerisk Dannelse; han
underskyder bestandig- Renaissancetidens Malere sin
protestantiske, ja sin individuelle Opfattelse af
Religionen og forarges saa over, at de med denne
Opfattelse i Baggrunden af deres Bevidsthed kunne
male som de gjøre. Oswald bærer sig ad som
han. Han veed ikke at Renaissancetidens Malere
staae i et andet Forhold til deres Æmner end vore
Dages, at medens vor Tids Maler søger at trænge
ind i sit Æmne og studerer det som Arcliæolog,
som Psycholog eller som Ethnograf, tog Maleren
fra Renaissancetiden sit Æmne som det forelaa og
gjorde ud af det hvad han havde Lyst til, det
vil sige, hvad der stemmede med hans
selvstændige og originale Individualitet. Heri ligger
Forklaringen af hvad der hos de gamle Mestere uudrer
og støder den nordiske Beskuer saa stærkt. Thi
ganske som et lille Indbegreb af Æmner hentede
fra Hiaden og Cktysseen forsynede hele den græske
Billedhuggerkunst, Malerkunst og theatralske Kunst
med Sujetter (det er altid den samme Historie om
Helena og Paris, om Atreus og Thy estes eller
om Ifigenia og Orestes), saaledes er det ogsaa
en Snes af det gamle og det nye Testamente
uddragne Sujetter (Syndefaldet, Lotli og hans Døtre,
Cliristi Fødsel, Flugten til Ægypten,
Lidelseshistorien), som igjennem trehundrede Aar sætte
alle Italiens Meisler og Pensler i Bevægelse. Kundisse Sujetter bestilles, kun i disse Sujetter er i
den strenge Tid Studiet af det Nøgne tilladt. Og
medens nu Udviklingen foregaaer, forblive Æmnerne
de samme. Den gamle Tids fromme og naive Tro
afløses af Renaissancetidens begeistrede Humanisme
og frodigt opblomstrende Hedenskab; men endnu
bestandigt er det Madonna og Magdalena, som
man maler, kun med den Forskjel at den
byzantinske Kunsts stive Himmeldronning forvandles til
en idealiseret Bondepige fra Albano eller at Andrea
del Yerrocchio’s rædselsfuldt udtærede og
angergivne Synderinde forvandles til Correggios yppige
og sandselige Magdalena.

Oswald maa da af Corinna lære at beundre
hin Liberalitet hos den italienske Katholicisme,
der under Renaissancen tillod enhver Kunstneraand
at udfolde sig med den fuldeste Frihed og den
mest uhindrede Originalitet, selv om Kunstneren
kun brugte de cliristelige eller jødiske Sujetter som
Former eller som Paaskud til at fremstille sit
eget personlige Menneskeideal. Og saaledes
komme vi da til det tredie Punkt som stødte
Oswald, da han saa Antonio Filaretes Reliefer paa
Peterskirkens Døre, til Forargelsen over den
italienske Katholicismes Sammenblanding af
Christe-ligt og Hedensk. Dette Træk er gjennemgaaende.
Overalt er det hedenske Materiale benyttet og
beholdt. Alle de gamle Basiliker og Kirker ere
byggede af lutter antike Tempelsøiler; et simpeltKors christner overfladisk Obeliskerne, Colosseum
og det Indre af Pantlieon. Corinna viser Osvald, at
det er dette ofte naive, men altid liberale Forhold til
det Hedenske og- det Humane, som Katliolicismen
skylder den kunstneriske Giands, hvormed den
evigt vil straale i Verdenshistorien, en Glauds,
som Protestantismens kunstneriske Bedrifter ikke
ville fordunkle. Renaissancetidens Italien afklædte
Ckristendommen dens Askese, dens hele
jødiskasiatiske Væsen og omskabte den til en
blomstersmykket, røgelseduttende Mythologi. Den italienske
Katholicisme allierede sig med Borgeraanden i
Stæderne og, da Kunsten gjenfødtes, med alle de
skjønne Kunster. Dens Interesser fremmedes derfor
fuldt saa hyppigt af patriotiske Bevæggrunde som
af religiøse: Toscana er Renaissancens
Udgangspunkt. Her var det at Mennesket først gjenfødtes
efter sit Syndefald, Xaturfornegtelsen. Her
dannedes de første italienske Republiker. Her vilde
Mennesket paany, og Husene skjøde sammen og
dannede en lille, stolt, ubetvingeligt frisindet Stat,
en By med dens Omegn. Saa stege Taarnene og
Spirene i Veiret, ranke som en fri Mands
Holdning, Paladserne begyndtes og befæstedes, Kirkerne
fuldendtes, men Kirken var en Nationalskat, et
Vidnesbyrd om Rigdom, Udholdenhed og
Kunstsands, en uhyre Værdi i Kappestriden om
Fortrinet mellem Stat og Stat, mellem Staten Siena
og Staten Florents, endnu langt mere end en Bo-lig for «vor allerhelligste Frue». Man gjorde
uendelig meget Mere til Ære for Siena end til
Ære for den gode Gud. En Kirke i Toscana
er med sine Mosaiker paa Guldgrund som den i
Orvieto eller med sin Facade af hvidt, udhugget
Marmor, der ligner en ung Skjønheds
Kniplingsdragt, som Kirken i Siena og med sin Rigdom af
Kunstskatte i det Indre, endnu langt mere et
Juvelskrin end en Kirke.

Naar derfor, som det nutildags skeer i Italien,
den katholske Tro svinder bort af den katholske
Kirke, naar Inquisition og Fanatisme blive til
Sagn, naar det stygge Dyr i Sneglehuset døer, da
staaer endnu Skallen deiligt snoet tilbage.
Protestantismen derimod har vist sig magtesløs til at
frembringe en religiøs Architektur og har, selv
efter at Billedstormeriets Tid er glemt, kun
undtagelsesvis lagt Evne for Dagen til at give sit
religiøse Indhold plastisk eller malerisk Form.

Det er da bestandig Katholicismens Parti,
som Corinna, den kunstelskende Digterinde, tager
overfor den protestantiske Oswald, og det var
nødvendigt at dvæle noget ved dette Punkt, fordi
vi her staae ved det andet Hovedpunkt, livor
Paavirkningen paa Mme de Stael af hendes tydske
Omgangskreds kan spores, og hvor man atter kan
fornemme Pustet, men denne Gang stærkere af
den sig nærmende romantiske Aand med dens
Lede til Protestantismen som fantasiløs og kunst-løs, tør og- kold og med dens stedse stigende
Kjærlighed til Katliolicismen, hvis Skjønhedsside,
hvis nære og varme Forhold til Fantasilivet og
Kunsten, i dette Aarhundredes Begyndelse efter
Optysningsperiodens Forstandsprosa gav den et
ikke ventet Opsving. Der ligger heri den mest
eclatante Opposition mod hele det 18de
Aarhundredes Frankrig, der med Yoltaire i Spidsen havde
forfulgt og forhaanet Katliolicismen, og som uden
nogen Kjærlighed til den protestantiske Orthodoxi
dog altid havde ytret en tydelig Forkjærlighed for
Protestantismen med dens Uafhængighed af
Pavemagten, dens gifte Præster og dens Uvillie mod
Munkelivets virkelige eller foregivne Askese.