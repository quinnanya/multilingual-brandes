מאַדאַם דע סטאַל.
בײראָן שרײבט װעגען „אַדאָלף" אין אײנעם פון זײנע בריף : „איך שיל אײך דאָ „אַדאָלף," ער אַנטהאַלט פינסטערע װארהײטען, אָבער נאָך מײן מײנונג איז עס אַ צו טרױעריגעס װערק עס זאָל קענען װען עס איז פּאָפּולער װערען. איך האָב אים צום ערשטען מאָל געלעזען אין דער שװײץ אױף דער איופפאָדערונג פון מאַדאַם דע סטאַל." זי אַלײן באַמערקט ערגיץ-װוּ װעגען בוך : „איך גלױב ניט אַז אַלע מענער זײנען װי אַדאָלף, נאָר בלױז די שטאָלצע מענער." װי אײנפאַך עס ניט דיזער אױסדרוק פיהלט מען דאָך דערין די זעלבסט-פאַרטײדיגונג פון דער פרױ ; װאָרום „אַדאָלף" האָט נעקער'ס טאָכטער פּערזענליך געטראָפען, אירע טיפסטע װוּנדען פון האַרצען אַנטבלױזט.
ענן מאַרי זשע רמ עין נעקער איז געבאָרען געװאָרען אין פּאַריז אין יאָר 1766. איר פאָטער, דער גרױסער זשענעװער פינאַנסיסט איז, װי באַװוּסט, קורץ פאַר'ן אױסברוך פון דער רעװאָלוציאָן, געװאָרען פראַנקרײך'ס ערשטער מיניסטער און זײן נאָמען איז דעמאָלט געװען דער סימבאָל פון פרײזיניגען פראַנקרײך. איר מוטער איז געװען זעהר אַ באַגאַבטע פרױ, אַ מוסטער פון פליכט ערפילונג, אָבער שטײף און געצװוּנגען, פאַר װעלכער די ערציהונג איז געװען אַלץ און די נאַטור האָט װעניג באַדײטונג געהאַט. זי פלעגט לעגען פּעדאַנטישען געװיכט אױף קלײניגקײטען, װאָרום אין מאָראַלישער הינזיכט איז, נאָך איר מײנונג, קײן אונבאַדײטענדעס נישטאָ. זעלבסט פאַרשטענדליך אַז רוסאָ'ס ערציהונגס-מעטאָדע איז איר געװען אין העכסטען גראַד צו-װידער, און דוקא דערפאַר איז רוסאָ מיט זײן גלױבען אין דער נאַטור און די אײנגעבאָרענע טוגענדען געװאָרען דער אידעאַל פון

איר יונגער טאָכטער. זי איז אױפגעװאַקסען אַ מונטער און מוטיגקינד , װעלכעס האָט זיך באַלד אַנטװיקעלט אין אַ לעבהאַפטער, גײסטרײכער ברונעטקע, מיט שװאַרצע אױגען װאָס האָבען געלױכטען פון קלוגשאַפט און גוטסקײט. אין דער צײט װאָס די מוטער האָט געשעצט דעם פאַרשטאַנד און די זעלבסט-קריטיק, האָט די טאָכטער, װעלכע האָט געליטען פון דער שטענדיגער הױזליכער אױפזיכט און פון דער מוטער'ס אײפערזיכט אױף אירע רײכע פעהיגקײטען, אָנגעהױבען צו ליבען גראַד יענע אײגענשאַפטען װעלכע שפּראָצען-אױף אַלײן, אָהן קינסטליכער פּפלעגע, פון דער געזונטער, רײכער און שעהנער נאַטור. שױן אַלס קינד איז זי אין פאָטער'ס הױז געװען אַרומגערינגעלט פון די באַריהמטעסטע מענער פון יענער צײט, װעלכע פלעגען זיך אונטערהאַלטען און צוגעצױגען װערען פון אירע שנעלע אַנטװאָרטען און איבערראַשענדע אײנפאַלען.
דאָס גײסטרײכע און פײערדיגע װוּנדער-קינד איז געװען דעם טאַטענס שטאָלץ, און זי האָט באַצאָלט זײן צערטליכקײט מיט אַזאַ גרעניצלאָזער ליבע און באַװוּנדערונג װאָס האָט זי באַגלײט איר גאַנץ לעבען און װאָס מען שפּירט כמעט אין אַלע אירע װערק. אין איר פופצענטען יאָר האָט זי אָנגעהױבען צו שרײבען אָבהאַנדלונגען, נאָװעלען און דראַמען, דאַרונטער אײנע מיט דעם טיטעל „מאָנמאָרענסי," װעלכע, מיט דער אױסװאַל פון דעם שטאָף, פאַױראַט די צײט װען זי האָט זיך אָנגעהױבען פיהלען צוגעצױגען צום יונגען װיקגזנט מאַטיע דע כזאָנמאָרענסי, װעלכער האָט מיט אױסצײכנונג געקעמפּפט אין דעם אַמעריקאַנישען באַפרײאונגסקריג, אָבער װעמעס האַנד זי האָט געמוזט אַנטזאַגען, װײל אירע עלטערען זײנען געװען גענש אַ קאַטױלישער הײראַט. אָבער אַנשטאַט דעם האָט אַ געטרײע פרײנדשאַפט זײ פאַראײניגט דאָס גאַנצע לעבען. אױף איר מוטער'ס פאַרלאַנג האָט זשערמעין נעקער אין יאָר 1786 חתונה געהאַט מיט דעם שװעדישען אַמבאַסאַדאָר אין פּאַריז, באַראָן עריק מאַגנוס סטאַל-האָלסטײן, אַ ליבלינג פון גוסטאַװ דעם אַטען, װעמען דער קעניג, כדי אים צו פאַרהעלפען צו אַזאַ אנגעזעהענעם און רײכען שידוך, האָט פאַרשפּראָכען דעם אַמט פון אַמבאַסאַדאָר אױף אַ לאַנגער רײהע יאָרען, און ער אַלײן

האָט זײנע שװיגער-עלטערען צוגעזאָגט קײנמאָל ניט אַװעקצופירען זײן פרױ קײן שװעדען געגען איר װילען. װי עס שײנט איז ער געװען אײנער פון די געװײנליכע סקאַנדינאַװישע אַדעליגע פון יענער צײט, אַן אַדעלמאַן מיט גוטע מאַניערען, האַלב-געבילדעט, פאַרשװענדעריש און אַ קאָרטען שפּילער. ער איז געװען צװײ מאָל אַזױ אַלט װי זײן כלה.
קורץ פאַר דער רעװאָלוציע האָט מאַדאַם דע סטאַל אַרױסגעלאָזט איר ערשטעס װערק, „בריף איבער רוסאָ'ס שריפטען." דאָס װערק איז אַ לױב-געזאַנג און אַ װאַרים-האַרציגע פאַרטײדיגונג. צו ענדע פון דעם דריטען ברוף זוכט זי צוזאַמנצופלעכטען דעם רוהם פון רוסאָ מיט דעם רוהם פון איר פאָטער, װעלכער איז גראַד דעמאָלט גערופען געװאָרען צו שטהן אַן דער שפּיץ פון פראַנקרײך. צו ענדע פון פערטען בריף באַגריסט זי מיט באַגײסטערטע װערטער די צוזאַמנרופונג פון די גענערעל-שטאַטען, און מיט יוגענדליכער באַרעדזאַמקײט דריקט זי אױס די האָפנונג אַז עס װעט דער גרױסער פראנצױזישער נאַציאָן גליקען צו דערגרײכען דורך רוהיגער אױפקלערונג, פאַרשטאַנד און שלום יענע גיטער, װעלכע אַנדערע פעלקער האָבען נאָר דורך שטראָמען בלוט ערװאָרבען. זי רופט צום פאָלק צו שטעלען עס זיך פאַר אַן עהרען-פליכט ניט אַריבערצוטרעטען דעם ציל, װאָס אַלע זײנען אײניג צו דערגרײכען; און זי פאַרענדיגט מיט אַ רוף צו רוסאָ, אין װעלכען זי באַקלאָגט װאָס ער האָט ניט דערלעבט צו זעהן דעם אָנקומענדעז, עהרפורכטיגען שױשפּיל, װאָס ער האָט ניט געלעבט לאַנג גענוג צו קענען אױפמונטערען מיט ראַט און טאַט נעקער'ן, „װעלכער פאַרדינט צו האָבען אַ ריכטער, אַ באַװוּנדערער, אַ מיטבירגער װי ע רעג
די רעװאָלוציע האָט אױסגעבראָכען, און זי האָט זיך ניט גע-
לאָזט האַלטען אָדער באַגרעניצען אױף דעם װעג פון מאַדאַם דע סטאַל'ס האָפנונגען און װוּנשען, נעמליך, אַ קאָנסטיטוציע נאָכ'ן ענגלישען מוסטער. שנעל איז נעקער פאַרטריבען געװאָרען, אָבער זײן טאָכטער, געשיצט דורך דעם אײנפלוסרײכען שטאַנד פון איר מאַן, איז געבליבען אונטער דער טעראָר-הערשאַפט אין פּאַריז און חאָט מער װי אײן אונשולדיגען אָפּפער גערעטעט. מיט דער הילף

פון דעם מוטיגען דײטשען יוסטוס עריך באָללמאַן, האָט זי גערעטעט דאָס לעבען פון דעם מאַן װאָס איז דעמאָלט געװען איר געליבטער. דאָס איז געװען נאַרבאָן, געװעזענער קריגט-מיניסטער, װעלכען באָללמאַן האָט אין סעפּטעמבער 1792 אונגעשטערט אַריבערגעפירט קײן לאָנדאָן. זי האָט אַפילו אױסגעאַרבײט אַ פּלאַן װי אזױ די קעניגליכע פאַמיליע זאָל אַנטלױפען. דאַן האָט זיך דער האַס פון די הערשענדע געװענדט געגען איר. מיט מיה און נױט איז זי אין סעפּטעמבער פון 1792 אַנטרונען פון דער ראַכעדורשטיגער מאַסע. זי איז אַנטלאָפען נאָך קאָפּעי, באַגלײט פון איר פרײנד מאָנמאָרענסי, װעלכער איז אַלס אַריסטאָקראַט פאַרפאָלגט געװאָרען און האָט זיך פאַרשטעלט אַלס איר לאַקײ. דאַן איז זי אַװעק קײן ענגלאַנד, װוּ זי האָט אָבגעררוקט איר פאַרטײדיגונג פאַר מאַרי-אַנטואַנעט,װעלכער זי האָט אַפילו פּערזענליך ניט געקענט, אָבער װעמעס שיקזאַל האָט איר טיף גערירט. באַלד נאָכדעם איז ערשינען איר װערק „װעגען דעם אײנפלוס פון די לײדענשאַפטען אױפ'ן גליק פון יחידים און פעלקער," אַ װערק װאָס איז אַרױסגערופען געװאָרען דורך די פאַרהעלטנישען פון דער צײט.
װען שװעדען האָט נאָך ראבעספּיער'ס פאַלען אַנערקענט די
פראַנצױזישע רעפּובליק איז מאַדאַם דע סטאַל געקומען צוריק קײן פּאַריז און האָט אונטער דעם דירעקטאָריום אָנגעהױבען אַ פּאָליטישע טעטיגקײט, װעמעס ציל עס איז געװען — אַ פּאַרלאַמענטאַרישע קאָנסטיטוציע און פרידען מיט אײראָפּאַ. בלױז דורך איר אײנפלוס, איז טאַלעיראַן געװאָרען אײסערן-מיניסטער. איר סאַלאָן איז געװען דער מיטעלפּונקט פאַר דער „געמעסיגטער" פּאַרטײ, אָבער אין דערזעלבער צײט איז ער געװען אַ פּאָליטישער זאַמעלפּונקט פון ערשטען ראַנג, און דאָ איז עס געװען װוּ בעגזשאַמין קאָנסטאַן איז שנעל געװאָרען די הױפּט-פיגור אין די פּאָליטישע אינטריגען, אָבער אױך אין דער גנעריגקײט פון דער װירטין 'פון הױז.
אין יאָר 1800 האָט זי פאַרעפענטליכט איר ערשטע גרעסערע אַרבײט : „די ליטעראַטור באַטראַכט אין איר פאַרהעלטניש צו דער געזעלשאַפטליכער אָרדנונג," אַ װערק װאָס לױט זײן

אַלגעמײנעם אינהאַלט דאַרף צוגערעכענט װערען צו יענער גרױסער גרופּע פון שריפטען, װעלכע האָבען אין אַלע לענדער פון אײראָפּאַ זײט דער רענעסאַנס באַהאַנדעלט די פראַגע : װאָס שטעהט העכער, די אַלטע אָדער די מאָדערנע ליטעראַטור ? עס איז דאָס זעלבע פּראָבלעם װאָס טױכט-אױף שנעל נאָכדעם אַין שאַטאָבריאַנ'ס בוך : „דער גײסט פון קריסטענטום. *) מאַדאַם דע סטאַל ערקלערט זיך, װי שפּעטער שאַטאָבריאַן, פאַר די מאָדערנע ליטעראַטורען. אָבער דער גרונד איז פאַרשײדען : ער דרינגט אַרױס די העכערקײט פון די מאָדערנע ליטעראַטורען פון דעם פאַקט, װאָס זײ באַהאַנדלען קריסטליכען שטאָף, פון װעלכען די שריפטשטעלער פון אַלטערטום האָבען גאָרניט געװוּסט ; זי שטיצט די העכערקײט פון די נײערע ליטעראַטורען אױף דער פּראָגרעסירענדער ציװיליזאַציאָן. זי גלױבט אַז די מענשהײט װערט אױסגעאײדעלט, אַז די געזעלשאַפטליכע אײנריכטונגען װערען לאַנגזאַם פאַרפאָלקאָמט, און זי בױט דערױף איר איבערצײגונג, אַז די ליטעראַטורען װעלען אימער אַנטהאַלטען אַלץ אַ גרעסערען אוצר פון ערפאַרונג און לעבענס-קענטניש. פון אַ גרינדליכער און פּלאַנמעסיגער ליטעראַטור-פּסיכאָלאָגיע איז אױף דיזער שטופע פון איר אַנטװיקלונג נאָך קײן רײד ניט. זי נעהמט, צום בײשפּיל, די אײנבילדונגס-קראַפט אָהן שום צערעמאָניע אַרױס פון יענע פעהיגקײטען װעלכע קענען פאַראײדעלט װערען, װײל טראָץ איר גאַנצער באַגײסטערונג פאַר „אָססיאַן" װיל זי דאָך ניט לײקענען אַז האָמער אַנטהאַלט אַ װײט רײכערע פּאָעזיע װי יענער. אָבער דער פאַרדינסט פון דעם בוך באַרוהט ניט דאַרױף װאָס ער באַװײזט, נאָר דאַרױף פאַר װאָס ער קעמפּפט און װאָס ער פּראָפעצײהעט : די נױטװענדיגקײט פון אַ נײער פּאָעזיע, פון אַ נײער פילאָזאָפיע און פון אַ נײער רעליגיאָן. זי ציהט די אױפמערקזאַמקײט אױף די נאָרדישע ליטעראַטורען, די ענגלישע, די דײטשע, די אױסלערישע פאַגען און די אַלטשקאַרינאַװישע העלדען-געדיכטען. אָססיאַן איז פאַר איר דאָך דער הױפּט-טיפּוס פון דאָס פּאָעטיש-גרױסאַרטיגע אין דער נאָרדישער דיכטונג. זי
*) „די רעאַקציע אי ן פראַנקרײך."

האָט ליב זײן ערנסט און אומעט ; װאָרום, זאָגט זי, „די מעלאַנכאָלישע פּאָעזיע איז דיעניגע װאָס פּאַסט אַם מײסטען צו דער פילאָזאָפיע." װאָס אָנבאַלאַנגט די דײטשען שרײבט זי : „דאָס באַדײטענדסטע בוך װאָס די דײטשען באַזיצען, און דאָס אײנצינע װאָס זײ האָבען אַרױסצושטעלען געגען די מײסטערװערק פון אַנדערע שפּראַכען, איז „װערטהער." דערפאַר װאָס מען רופט עס אַ ראָמאַן װײסען פיעל מענשען ניט אַז עס איז אַ גאַנץ װערק. מען האָט דעם פאַרפאַסער פון „װערטהער" געװאָלט מאַכען דעם פאָרװוּרף אַז ער מאַכט דעם העלד לײדען אַנדערע שמערצען װי די װאָס שפּראָצען אַרױס פון זײן ליבע, אַז ער מאַכט אים צופיעל צו קװעלען זיך איבער אַ באַלײדיגונג, און אַזױ אױפגעבראַכט איבער דער געזעלשאַפטליכער אונגלײכהײט װאָס האָט געפירט צו דיזער באַלײדיגונג ; אָבער נאָך מײן מײנונג איז דאָס אײנער פון די געניאַלסטע שטריכען פון דעם װערק."
דער גרונד-געדאַנק פון „די ליטעראַטור באַטראַכט אין איר פאַרהעלטניש צו דער געזעלשאַפט" איז, אַז די סאָציאַלע פרײהײט מוז נױטװענדיגערװײז פירען צו אַ ליטעראַרישער דעפאָרמע, און אַז עס װאָלט געװען אַן אונזין װען די געזעלשאַפט װעלכע האָט זיך עראָבערט פּאָלטישע פרײהײט, זאָל באַזיצען אַ ליטעראַטור װאָס איז געפּענטעט דורך רעגעלען. „אָה, רופט זי אױס מיט נליהענדען פײער, װען מיר זאָלען געפינען אַ פילאָזאָפישע סיסטעם, אַ באַגײסטערונג פאַר דאָס גוטע, אַ שטאַרקע און גערעכטע געזעצגעבונג, װאָס זאָל קענען זײן פאַר אונז דאָס װאָס די קריסטליכע רעליגיאָן איז געװען פאַר דער פאַרגאַנגענהײט ! "
אײפערזיכטיג אױף איר אױפשטײגענדען רוהם און װאַכזאַם אַלס ריטער פון רעליגיאָן, איז שאַטאָבריאַן גלײך אַרױסגעטראָטען מיט אַ קריטיק געגען איר בוך. מאַנכע קריטיקער האָבען פאַרשפּאָט איר מעלאַנכאָליע און צװישען אנדערע זאַכען איר געזוכט צו שלאָגען מיט די גריכען, װעלכע זײנען דאָך ניט געװען קײן מעלאַנכאָליקער. שאַטאָבריאַן האָט באַנוצט די געלעגענהײט צו געבען אַ שלאַכט פאַר דער פּאָזיטיװער רעליגיאָן. „מאַדאַם דע סטאַל, — זאָג ער, — שרײבט-צו דער פילאָזאָפיע דאָס װאָס איך שרײב-צו דער רעליגיאָן. און װענדענדיק זיך צו איר אַלײן

זאָגט ער : אײער טאַלאַנט איז נאָר האַלב אַנטװיקעלט, ער װערט דערשטיקט פון דער פילאָזאָפיע. איר שײנט צו זײן ניט גליקליד, אָבער װי קען די פילאָזאָפיע הײלען דעם טרױער פון אײער נשמה ? קען מען אַ װיסטע פרוכטבאַר מאַכען מיט אַן אַנדער װיסטע ?" און ער באַנוצט נאָך פיעל אַזעלכע פראַזען, װעלכע פאַרראַטען שױן אַזױ פריה זײן מורא פאַרדונקעלט צו װערען פון מאַדאַם דע סטאַל, אַ מורא, װאָס פאַרלאָזט אים ניט, און מיט גוטען גרונד, זײן גאַנץ לעבען.
אין דיזער צײט פאַלט אױך אױס דער אָנהױב פון איר אָפּאָזיצאָן צו באָנאַפּאַרט, װעלכער האָט געהאַלטען אַ צװײטען מאָל בײ פאַרשיקען זי פון פראַנקרײך, דאָס מאָל אױף צען יאָר. נאָך דער איטאַליענישער קאָמפּאַניע האָט זי געמײנט אַז זי האָט געפונען אין אים אַ באַשיצער פון פרײהײט, האָט אים געשריבען באַגײסטערטע בריף און האָט אים באַװאָגען אױסצושטרײכען איר פאָטער'ס נאָמען פון דער עמיגראַנטען-ליסטע. װען ער איז אָבער געװאָרען ערשטער קאָנסול האָט זי אין אים אײנגעזעהן בלױז „אַ ראָבעספּיער רײטענדיק", און מיט רעכט קלאָגט זיך באָנאַפּאַרט אַז זי האָט אױפגערײצט די גײסטער געגען אים. אַלע פרעמדע דיפּלאָמאַטען פלעגען פאַרברענגען, לױט אירע אײגענע װערטער, „זײער לעבען בײ איר", זי פלעגט רײדען יעדען טאָג מיט אַ גרױסער אַר אײנפלוסרײכע פּערזאָנען, װאָרום געשפּרעך איז פאַר איר געװען דער גרעסטער גענוס, און מען זאָגט אַז באָנאַפּאַרט האָט זיך אײנמאָל אױסגעדריקט אַז יעדערער װאָס האָט גערעדט מיט מאַדאַם דע סאַטל האָט אָנגעהױבען האַלטען װעניגער פון אים. ער האָט זי געלאָזט פרעגען װאָס אײגענטליך זי װיל, אױב זי װאָלט צופרידען געװען װען ער זאָל איר אױסליפערען די צװײ מיליאָן, װאָס איר פאָטער האָט אַרײנגעלעגט אין דער שטאַטסקאַסע און װאָס מען האָט מיט אונרעכט פאַרהאַלטען. זי האָט נאָר געענטפערט אַז עס איז ניט אַזױ װיכטיג װאָס זי װיל װי װאָס זי טראַכט. פון דעם אױגענבליק אָן װען בענזשאַמין קאָנסטאַן האָט צום ערשטען מאָל גערעדט אין טריבונאַט געגען אַ פאָרשלאַג פון באָנאַפּאַרט, איז איר הױז אין פּאַריז געװאָרען לעדיק, און אַלע אײנלאַדונגען זײנען געענטפערט געװאָרען מיט אָבזאָגען. ענדליך,

נאָכדעם װי עס איז ערשינען איר פאָטער'ס בוך פּפּזפּומשאַ פּמפ" ייִפּספמבּמממאַ ז? מט1ז1ןסע מאַ 5סטע איז זי אױפ'ן אױסדריקליכען באַפעל פון באָנאַפּאַרט אױסגעװיזען געװאָרען פון פּאַריז.
קײן קלאַפּ האָט גיט געקענט זײן פאַר איר שװערער ! זי האָט עס פאַרגליכען צו אַ טױט-אורטײל. זי, װאָס האָט נאָר אין דער הױפּטשטאָדט געלעבט, װעלכע האָט אַזױ שלעכט געקענט אױסקומען אָחע אירע פרײנד, אָהן גײסטרײכע און באַלערענדע געשפּרעכען, אָהן באַטײליגונג אין גרױסע פּאַסירונגען, האָט באַזונדערס שטאַרק געליטען אין דעם געצװוּנגענעם גלות פון איר פאָטערלאַנד און הײם. „יעדער שריט װאָס די פּאָסט-פערד האָבען געמאַכט פאַרװערטס, האָט שמערצליך אָבגעקלונגען אין מײן נשמה, און װען די טרײבער האָבען זיך געפרעגט אױב זײ זײנען געפאָרען שנעל גענוג, האָב איך זיך ניט געקענט אײנהאַלטען פון טרערען איבער דער טרױעריגער געפעליגקײט װאָס זײ האָבען מיר אַרױסגעװיזען."
בענזשאַמין קאָנסטאַן האָט זי באַגלײט אױף דיזער רײזע ; אָבער װען זי האָט געהערט אַז איר מאַן איז קראַנק איז זי אַװעקגעפאָרען צו אים און איז אַרומגעגאַנגען אַרום אים ביז זײן טױט. אין 3סע1 האָט זי אַרױסגעגעבען „דעלפין", אַ ראָמאַן אין פינף טײלען אין דער פאָרמע פון בריף, נאָכ'ן מוסטער פון דער „נײער העלאָיז." מען קען גאַנץ לײכט נאָכפאָלגען די אײנדריקען און עראינערונגען פון איר אײגענעם לעבען, װעלכע ליגען אין פונדאַמענט פון איר ראָמאַן. דאָס בוך באַהאַנדעלט די טהאַט פון אַ פרױ, װעלכע פאָלגט נאָך דעם געפיהל פון אַ פליכט און אַנטזאַגט זיך פון אַ גליקליכער הײראַט אַזױ, אַז די עראינערונג װעגען דער יוגענד פון דער שרײבערין װען זי האָט אַנטזאַגט די האַנט פון מאָנמאָרענסי, שטעלט דאָ פאָר דעם רעאַלען הינטערגרונד פון דעם ראָמאַן. אָבער דער װירקליכער אינהאַלט פון דעם בוך באַשטעהט װידער אין דעם קאַמפּף פון אַ ליבענדער פרױ פאַר איר גליק געגען דער געזעלשאַפט, און אין דער ברוטאַלער פאַרניכטונג פון גליק און פרידען פון דעם יחיד דורך די געזעלשאַפטליכע פאָראורטײלען. און דאָ שפּילען אַ גרױסע ראָלע די פרישע אײנדריקען פון דער פאַרפאַסערינס לעצטע יאָרען, איר

באַשהונג צו איר מאַן און צו בענזשאַמין קאָנסטאַן. די שײדונג מיט דעם באַראָן סטאַל-האָלסטײן האָט באַפלעקט איר רעפּוטאַציע, איר באַציהונג צו קאָנסטאַן איז געװען אַלעמען באַװוּסט און ער איז אָהן צװײפעל געװען דער פאָטער פון איר טאָכטער אַלבערטין, געבאָרען אין 1797 און שפּעטער די הערצאָגין פון בראַגליע. מאַדאַם דע סטאַל האָט אױף אײן אױגענבליק ניט געצװײפעלט, װען זי האָט געשריבען „דעלפין", אַז קאָנסטאַן װעט געזעצליך מאַכען זײן טאָכטער דורך שנעלער הײראַט מיט דער מוטער. אָבער רײך און אָנגעזעהן װי זי איז ניט געװען, און טראָץ דעם גרױסען אָבשײ װאָס די געזעלשאַפטליכע מײנונג האָט געװײנליך פאַר רײכטום און סאָציאַלער אונאַבהענגיגקײט, האָט זי דאָך ביטער געפיהלט די פאַרשטעלטע פאַרפאָלגונגען פון די פאַרלױמדער און די גוט-אױסגעאַרבײטע אַטאַקען פון די היפּאָקריטען אױף איר נאָמען. „דעלפין" טראָגט אַ מאָטאָ װאָס דערמאָנט אָן דער פאַרפאַסערינס מוטער : „אַ מאַן דאַרף קענען זיך שטעלען געגען דער עפענטליכער מײנונג, אַ פרױ זיך אונטערװאַרפען צו איר," — אַ מאָטאָ װאָס שטימט מיט'ן אינהאַלט פון בוך, אָבער זײן גײסט און דער פאַקט, גופא װאָס עס איז פאַרעפענטליך געװאָרען װידערשפּרעכען עס. װאָרום דאָס בוך איז געשריבען געװאָרען צו באַרעכטיגען גט און איז ערשינען אין דעמזעלבען יאָר אין װעלכען נאַפּאָלעאָן האָט געשלאָסען דעם קאָנקאָרדאַט מיט'ן פּאַפּסט. דאָס װערק אַטאַקירט די אונצושײדבאַרע הײראַט און דעם קירכליכען נדר אין דעמזעלבען אױגענבליק װען די חתונה-געזעצען זײנען פאַרשאַרפט געװאָרען און די קירכע האָט גרעסטענטײלס צוריק געװוּנען איר אַלטע מאַכט.
, דאָס בוך שטימט מיט זײן מאָטאָ אױף אַזױ װײט װי עס לערנט דורך דעם שיקזאַל פון זײן העלדין, אַז די פרױ װעלכע רירט אָן די פאָדערונגען פון דער געזעלשאַפט, מעג עס זײן אַפילו נאָך אַ לאַנגען און אײדעלמוטיגען אױפאָפּפערען פון איר אײגענעם װױלזײן, און נאָר כדי צו פאַרהיטען איר געליבטען פון אונטערגאַנג, מוז געהן צו גרונד. עס װידערשפּרעכט די מאָטאָ אױף אַזױ װײט װי די שרײענדע אונגערעכטיגקײט פון אַזאַ שיקזאַל רעדט פיל מעכטיגער װי יעדע דעקלאַמאַציאָן געגען דער שלעכטסקײט

פון דער געזעלשאַפט און געגען דער אונזיניגער מאַכט צו אונטערדריקען און אומגליקליך צו מאַכען, װאָס די מענשליכע קורצזיכטיגקײט און פײגהײט האָט איבערגעגעבען צו אָבגעלעבטע אינסטיטוציאָנען, אונטערן דרוק פון װעלכער דעלפין װערט צומאָלען. זי װערט גלײך פון אָנפאַנג אָן געשילדערט אַלס העכערעס װעזען, רײן, גוטהערציג, פול מיט לעבען, און דערהױבען דורך איר רײנקײט אַלײן, איבער דער היפּאָקריטישער מאָראַל פון דער נעזעלשאַפט. קײן סצענע מאָלט ניט שעהנער דעלפינ'ס כאַראַקטער װי די, אין װעלכער די אונגליקליכע, פאַרלױמדעטע פרױ קומט אַרײן אין דעם טולערין-זאַל און אַלע דאַמען הױבען זיך גלײך אױף פון זײערע פּלעצער און געהען אַריבער אױף דער אַנדער זײט, לאָזענדיק אַ גרױסען אָפענעם רױם אַרום דער באַשימפּפטער, נאָר דעלפין אַלײן געהט דורך דעם זאַל און זעצט זיך אַלײן אַװעק נעבען דעריעניגער, אױף װעלכער אַלע איבעריגע פרױען האָבען געזוכט איבערצױאָגען אײנע די אַנדערע אין װאַרפען דעם ערשטען שטײן.
דורך אַ דײה פון כמעט טײפעלשע ערפינדונגען און אינטריגען געלינגט אײנער פון די הױפּט פּערזאָנען פון דעם בוך, אַ מין װײבליכער טאַלעיראַן, צו דערװײטערען דעלפין פון איר געליבטען און אים פאַרבינדען מיט אַ װעזען װאָס איז פּונקט דער היפּך פון דעלפין, מיט דער קאַלטער און פרומער מאַטילדאַ, װעלכע נעהמט נאָך דערצו בײ דער באַטראָגענער, קײנער זאָל ניט װיסען, דעם גרױסען נדן, מיט דער הילף פון װעלכען די חתונה קען צושטאַנד קומען. װען די גענאַנערײ װערט אַנטדעקט און אַלע אינטריגען װערען אױפגעלעזט זײנען מאַטילדאַ און לעאָנס שױן פאַראײניגט, און פאַראײניגט אין דער אוננאַטירליכסטער פּאָר װאָס עס קען נאָר געבען אין דער װירקליכקײט אָדער אין ראָמאַן. אַרום דיזער פּאָר גרופּירען זיך אַנדערע פּונקט אַזעלכע אָבשײליכע הײראַטען און פּונקט אַזעלכע אומגליקליכע ליבעס-געשיבטען, כדי שאַרפער אַרױסצוברענגען דעם הױפּט-געדאַנק : אַנרי דע לעבענסעי, װעלכער איז אַן אידעאַליזירטער פּאָרטרעט פון קאָנסטאַן, קען זיך ניט פאַראײנגיען מיט זײן געליבטער אײדער זי שײדט זיך פון אַ מאַן, מיט װעלכען, װי זי זאָגט, זי קען ניט לעבען

צוזאַמען זיך ניט אָבשגענדיק פון אַלע גוטע און אײדעלע אײגענשאַפטען פון איר נשמה, און מ. דע סערבעלאַן שטעהט פּונקט אין אַזאַ האָפנונגסלאָזער פאַרהעלטניש צו טערעז ד'ערװען װי דעלפין צו מאַטילדאַ'ס מאַן.
דעלפין װערט געשילדערט אַזױ רײן און אױפאָפּפערענד, אַז ניט נאָר װײזט זי ענערגיש צוריק יעדען געדאַנק פון אַ מעגליבער פאַרבינדונג מיט לעאָנס, װעלכע װאָלט נאַטירליך פאַראורזאַכט דאָס אומגליק פון זײן װײב, נאָר זי װיל אַפילו ניט לײדען ער זאָל טראַכטען דערפון. פאַרקערט, זי באַרוהיגט אים, זי װײזט אים אָן אױף אַ העכערער מאָראַל און רעליגיאָן װי די, אין װעלכער ער, אַלס 'קינד פון דעם נאָר-װאָס פאַרלאָפענעם אַכצענטען יאָרהונדערט, לעבט : „לעאָנס, איך האָב ניט ערװאַרט צו געפינען בײ אײך אַזאַ גלײכגילטיגקײט צו די רעליגיעזע אידעען. איך האָב די העזה אײך עס פאָרצװואַרפען. אײער מאָראַל איז באַגרינדעט נאָר אױף עהרע ; איר װאָלט אַ סך גליקליכער געװען װען איר װאָלט אָנגענומען יענע אמת'ע און אײנפאַכע פּרינציפּען, װעלכע אונטערװאַרפען אונזערע האַנדלונגען צו אונזער געװיסען און באַפרײען אונז פון יעדען אַנדערען יאָה איר װײסט אז מײן ערציהונג האָט ניט נאָר ניט פאַרשקלאַפט מײן געדאַנק, נאָר האָט אים גיכער געמאַכט פילײכט אַביסעל צו אונאַבהענגיג. עס קען זײן אַז אָבערגלײבישע באַגריפען און פאָרשטעלונגען פּאַסען בעסער פאַר אַ פרױ װי גײסטיגע פרײהײט ; מיר שװאַכע און װאַקעלדיגע באַשעפענישען נױטיגען זיך פון אַלע זײטען אין שטיצע, און ליבע איז אַ מין לײכטגלױביגקײט װאָס איז פילײכט גענוג צו פאַרבינדען זיך מיט אַלע אַנדערע מינים פון לײכטגלױביגקײט און אָבערגלױבען ; אָבער דער אײדלער באַשיצער פון מײן יוגענד האָט געהאַט גענוג אַכטונג פאַר מײן כאַראַקטער אום צו אַנטװיקלען מײן פאַרשטאַנד, און ער האָט פון מיר קײנמאָל ניט פאַרלאַנגט אַז איך זאָל אָננעהמען אַן אידעע ניט זײענדיק דורכגעדרונגען פון איר, אָדער װאָס איך האָב ניט באַקומען מיט מײן שכל. איך קען דאריבער רעדען מיט אײך דובער רעליגיאָן, װעלכע איך ליב װי איבער יעדער אַנדער זאַך, װאָס מײן האַרץ און מײן פאַרשטאַנד האָבען פרײ געפּרובט, און

דאָס װפּזס איך װעל אײך זאָגען קענט איר ניט צושרײבען צו די אַרױפגעצװוּנגענע געװױנהײטען אָדער ניט דורכגעטראַכטע אײנפלוסען פון מײן קינדהײט. דעריבער, לעאָנס, װײזט ניט צוריק די טרײסט װאָס די נאַטירליכע רעליגיאָן שענקט אונז." הערען מיר ניט אַ װידערקול פון רוסאָ, די רעאַקציע געגען װאָלטעיר אין דיזע װערטער, װעלכע נעקער'ס טאָכטער לעגט אַרײן אין דעם מױל פון איר אַנדערען איך ?
אָבער די האַנדלונג אַנטװיקעלט זיך, און עס װערט גיך אונמעגליך אױפצוהאַלטען די אוננאַטירליכע פאַראײניגונג, אַריבערצוטראָגען די אוננאַטירליכע לײדען. אַנרי דע לעבענסעי שרײבט יענעם בריף װעגען גט, װאָס איז פאַר'ן ראָמאַן אַזױ אומגליקליך געװען און װעלכער איז אַרײנגעאלען אין קלעריקאַלען לאַגער אַזױ װי אַ ברענענדיגער פאַקעל. ער שרײבט צו דעלפין : „דער, װעמען איר ליבט, איז אײך נאָך אימער װערט, מאַדאַם. ניט זײן און ניט אײער געפיהל איז אומשטאַנד עפּיס צו טאָן געגען דער לאַגע אין װעלכער אַ בײזער שיקזאַל האָט אײך בײדע אַרײנגעזעצט. עס בלײבט נאָר איבער אײן מיטעל אױפצושטעלען צוריק אײער גוטען נאָמען און דאָס גליק װידער צו געװינען : נעהמט צוזאַמען אַלע אײערע קרעפטען אום מיך אױסצוהערען. לעאָנס איז ניט אױף אײביג געקניפּט צו מאַטילדאַ'ן. לעאָנס קען נאָך װערען אײער מאַן ; אין פאַרלױף פון אַ מאָנאַט װעט די קאָנסטיטואירענדע פאַרזאַמלונג מאַכען גט פאַר געזעצליך." מען דאַרף געדענקען אַז דער ראָמאַן איז ערשינען אין אַ צײט װען די קאַטױלישע הערשאַפט איז צוריק אײנגעפירט געװאָרען אין פראַנקרײך. איך גיב דאָ נאָך אײניגע שטעלען פון זײן בריף :
„די װאָס פאַרדאַמען דעם גט באַהױפּטען, אַז זײער אַנשױאונג איז די מאָראַלישסטע ; אױב דאָס װאָלט װירקליך אַזױ געװען װאָלטען אַלע ערליכע דענקער געדאַרפט מיט זײ אײנשטימען װאָרום דער ערשטער צװעק פון דעם געדאַנק איז צו לערנען אונז דערקענען אונזערע פליכטען אין זײער גאַנצען אומפאַנג. אָבער איך װיל צוזאַמען מיט אײך אונטערזוכען אױב די פּרינציפּען װעלכע פירען מיך גוטצוהײסען דעם גט, שטימען ניט בעסער מיט דער נאַטור פון דעם מענשען און מיט די מענשען-פרײנדל-

כע אַבזיכטען, װעלכע מיר מוזען צושרײבען דער גאָטהײט. די אונצושײדבאַרקײט פון אונהאַרמאָנישע חתונות מאַכט דאָס לעגען אײן לאַנגע רײה פון האָפנונגסלאָזע לײדען. יאָ, מען זאָגט אַז דאָס העלפט צו אונטערדריקען יוגענדליכע נײגונגען, אָבער מען פאַרגעסט אַז די אונטערדריקטע נײגונגען פון דער יוגענד װערען דער אײביגער קומער פון אַלטער. איך לײקען ניט די אַלע חסרונות װאָס זײנען פאַרבונדען מיט גט, אָדער די אַלע אונפאָלקאָמענקײטען פון לער מענשליכער נאַטור װאָס מאַכען דעם גט נױטיג ; אָבער אין מיטען פון אַ ציװיליזירטער געזעלשאַפט, װעלכע האָט גאָרנישט אײנצוּװענדען געגען „באַקװעמע חתונות" אָדער חתונות װעלכע װערען געשלאָסען אין אַן עלטער װען עס איז אונמעגליך פאָראױסצוזעהן די צוקונפט — אַ געזעלשאַפט װעמעס געזעצען קענען ניט באַשטראָפען, ניט די עלטערען װאָס מיסברױכען זײער אױטאָריטעט, ניט די פאַרהײראַטע װאָס פירען זיך אױף שלעכט אײנס געגען אַנדערען — אין אַזאַ געזעלשאַפט איז דאָס געזעץ געגען גט נאָר שװער אױף די קרבנות, װעמעס קײטען עס שמידט פעסטער צוזאַמען, אָבער קען ניט װירקען אױף די אומשטענדען װאָס מאַכען דיזע קײטען לײכט אָדער שװער צו טראָגען. עס איז װי די געזעלשאַפט װאָלט געזאָגט : „איך קען אײער גליק ניט זיכערען, אָבער איך װעל װעניגסטענס גאַראַנטירען די דיוערהאַפטיגקײט פון אײער אומגליק."
אין אַזעלכע שװערע זאַצען און שעהנע פראַזען פאָרמולירט דיזער ראָמאַן דאָס װאָס מען האָט דעמאָלט און אין שפּעטערע צײטען גערופען מאַדאַם דע סטאַל'ס אַנגריף אױף דער הײראַט. אין דער אמת'ן איז עס אָבער װי מיר זעהען, נאָר אַן אַטאַקע אױף דער דריקענדער און שטיקענדער מאַכט װאָס די געזעלשאַפט — װאָס איז לכתחילה טאַקע ציװיליזירט געװאָרען דורך דער גײסטגיכקײט אין אַ צײט װען יעדע גײסטיגע מאַכט איז געװען קירכעןמאַכט — האָט געגעבען צו די ערשטע יוגענדליכע געפיהלט-אײנדריקען, אין די קאַטױלישע לענדער דורך דער געזעצגעבונג און אין די פּראָטעסטאַנטישע לענדער דורך דער עפענטליכער מײנונג, װעמעס שטרענגע יוסטיץ שפּילט דאָ דיזעלבע ראָלע װאָס דאָרט די חתונה-געזעצען. דער פּראָטעסט געהט אַרױס פון דעם

שטאַנדפּונקט, אַז די חתונה איז נאָר דעמאָלט אַ מענשליכער אידעאַל, װען די צװײ מענשען װעלכע האָבען אַ באַשטימטען אױגענבליק פון זײער לעבען צוגעזאָגט אײנער דעם אַנדערען טרײהײט און אונאונטערבראָכענעם צוזאַמענלעבען פטר דעם רעשט פון זײערע טעג, קענען און ליבען װירקליך אײנס דאָס אַנדערע, און עס װערט אָנגעװיזען װי אונגעהױער שװער עס איז פאַר'ן מענשען גרונטליך קענען צו לערנען זיך זעלבסט און אַן אַנדער מענשען. װען די חתונה מוז האָבען אַלס איר יסוד די געגענזײטיגע קענטניש, דאַן עקזיסטירט זי ניט דאָרט װוּ אַזאַ קענטניש איז ניטאָ, צי דאַרף ניט יעדע הײראַט זײן אַ סימבאָל פון לעבען, ניט אַ מצבה איבער אַ טױטען ? צי קען אַ גאַנץ לעבען געבױט זײן אױף אַ פאַר'שכור'טקײט פון דער יוגענד אָדער אױף אַ מיט גװאַלד געצװוּנגענעם יאָ ? אין יענע פעלען, װוּ די חתונה האָט ניט קײן בעסערען פונדאַמענט, איז איר הײליגקײט אַן אײנגעבילדעטע זאַך און באַרוהט נאָר דאַרױף װאָס מען פאַרמישט אַן אידעאַל מיט דער װירקליכקײט.
אָבער דעלפין לאָזט זיך פונדעסטװעגען ניט איבעררײדען. געטרײ צום לאָזונג פון בוך, אַז אַ פרױ מוז זיך אונטערװאַרפען צו דער עפענטליכער מײנונג באַשליסט זי צו לעגען צװישען זיך און לעאָנס נאָך אַ שטערונג, אבגעזעהן פון לעאָנס'עס חתונה. װען זײן פרױ שטאַרבט טוט דעלפין אָן דעם שלײער פון אַ נאָנע. און עס צופלאַקערט זיך װידער דערזעלבער קאַמפּף געגען אַ פאַרהײליגטען נדר, נאָר אין אַן אַנדער געשטאַלט. און דאָס מאָל איז עס װידער אַנרי װאָס טרעט אַרױס פאַר דער אָפּאָזיצע, נאָר יעצט װענדט ער זיך צו לעאָנס'ן :
„זײט איר. אימשטאַנד צו הערען אַ מוטיגע, נוצליכע,
ענערגישע עצה, אַן עצה װאָס קען אײך רעטען פון דעם אָב-
גרונד פון עלענד ? האָט איר דעם כח אָנצונעהמען אַ באַשלוס,
זואָס געהט, אמת, להיפּך צו אַלץ װאָס איר האָט ביז איצט אין
אײער לעבען געשעצט, צו דער עפנטליכער מײנונג און צו די
אָנגענומענע זיטען, אָבער װאָס שטימט מיט מאָראַל, פאַר-
שטאַנד און מענשליכקײט ? איך בין אַ געבאָרענער פּראָטעס-
טאַנט, און, איך בין מודה, איך בין ניט ערצױגען געװאָרען

אין עהרפורכט פאַר די אונזיניגע און באַרבאַרישע אינסטיטודציאָנען , װעלכע, פאָדערען בײ אַזױ פיעל אונשולדיגע באַשעפענישען די אױפאָפּפערונג פון אַלע נאַטירליכע נײגונגען ; אָבער מוז מען װעניגער צוטרױ צו מײן מײנונג האָבען, װײל זי איז ניט באַײנפולסט פון פאָראורטײלען ? דער שטאָלצער, דער אײדלער מענש דאַרף נאָר פאָלגען די אוניװערזאַלע מאָראַל. װאָס באַדײטען דיזע פליכטען, װאָס שטראָמען ארױס פון צופעליגע אומשטענדען, װאָס הענגען אָב אָן די קאַפּריזען פון געזעץ אָדער דעם װילען פון די פּריסטער, און װאָס אונטערװאַרפען דאָס געװיסען פון דעם מענשען צו דעם אורטײל פון אַרערע מענשען, װעלכע האָבען שױן לאַנג געבױגען זײער נאַקען אונטערן יאָך פון די געמײנשאַפטליכע פאָראורטײלען און זאָגאַר געמײנשאַפטליכע אינטערעסען ? פראַנקרײך'ס געזעצען באַפרײען דעלפין פון דעם נדר, װאָס טרױעריגע אומשטענדען האָבען בײ איר אַרױסגעפּרעסט ; קומט און לעבט מיט איר אױף דער פאָטערליכער ערד. װאָס צושײדט אײך ? אַ נדר װאָס זי האָט געטאָן צו גאָט ? גלױבט מיר אַז גאָט קען צו גוט אונזער נאַטור אום אָנצונעהמען פון אונז באַשלוסען װאָס קענען ניט צוריקגערופען װערען. פילײכט איז פאַראַן עטװאָס אין אײער האַרצען װאָס דערלאָזט אײך ניט זיך באַנוצען מיט פראַנקרײך'ס געזעצען, װײל זײ זײנען אַרױסגעקומען פון אַ רעװאָלוציע, װאָס איז אײך ניט ליב ? מײן פרײנד, דיזע רעװאָלוציע, װעלכע איז לײדער באַפלעקט געװאָרען פון גװאַל.דטאַטען, װעט טײער געשעצט װערען פון די קומענדע דורות פאַר דער פרײהײט װאָס זי האָט פראַנקרײך געשענקט ; װען עס זאָלען נאָר קומען נאָך איר פאַרשײדענע פאָרמען פון שקלאַפערײ, דאַן װעט די הערשאַפט פון דיזע פאָרמען זײן די שענדליכסטע פּעריאָדע אין דער װעלט-געשיכטע. אָבער װען פרײהײט װעט זײן איר רעזולטאַט, דאַן איז גליק, עהרע, טוגענד, אַלץ װאָס איז אײדעל אין דעם מענשען, אַזױ ענג פאַרקניפּט מיט דער פרײהײט, אַז די צוקונפטיגע יאָרהונדערטען װעלען אָהן שטרענגקײט אורטײלען די געשעהענישען, װעלכע האָבען געפירט צו איר."

אױף אזױ װײט קעמפּפט דאָס בוך געגען באַשטימטע אינסטיטוציאָנען. אָבער אױסערדעם קעמפּפט עס אױף יעדער זײט געגען דעם װײט-פאַרצװײגטען געװעב פון די אָנגענומענע און פעסטע מײנונגען און פאָראורטײלען, מיט װעלכען די מײסטע מענשען זײנען געפּאַנצערט פון קאָפּ ביז די פיס, מײנונגען װעלכע טאָרען ניט אָנגערירט װערען נאָר דערפאַר װאָס זײ װערען געהאַלטען פאַר הײליג אױף אַ שטח פון אַזױ פיעל און אַזױ פיעל קװאַדראַט מײל. אין דיזען פּונקט מוז אָפען געזאָגט װערען, איז דאָס בוך באַדײטענד און קרעפטיג װי װעניגע װערק אין דער עמיגגראַנטען-ליטעראַטור. װאָרום אַ פאָלק באַזיצט אַ ליטעראַטור אום זײן האָריזאָנט זאָל אױסגעברײט װערען און זײנע אַנשױאונגען זאָלען געשטעלט װערען פּנים אל פּנים מיט'ן לעבען. פון דער פריהסטער יוגענר געפינט יעדער אײנער אין דער מאָדערנער געזעלשאַפט אַ העכסט קאָמפּליצירטען קאָסטום פון פאָראורטײלען װאָס ער מוז אָנטאָן. „װאָרום — פרעגט דער מענש — מוז איך דיזען צעלעכערטען מאַנטעל אָנטאָן אױף זיך ? קען איך ניט אױסקומען אָהן די אַלטע שמאַטעס ? איז עס אַבסאָלוט נױטיג, אַז איך זאָל מיר דאָס פּנים ענטװעדער פאַרשװאַרצען אָדער באַהאַלטען אונטער דיזער פרומער שאָפענער מאַסקע ? מוז איך זיך פאַרפליכטען צו גלױבען אַז פּאָלישינעל האָט ניט קײן הױקער, מוז איך פּיעראָ פאַר עהרװירדיק האַלטען, און האַרלעקען פאַר אַן ערנסטען מאַן באַטראַכטען ? טאָר איך אַבסאָלוט קײנעם פון זײ אין געזיכט ניט קוקען און אױפ'ן האַנד אָנשרײבען : „איך קען דיך, שעהנע מאַסקע ! ? " איז גאָר קײן חסר ניטאָ ? עס איז ניטאָ פאַר דיר קײן גנאַד אױב דו װילסט ניט אַז פּאָלישינעל זאָל דיך שלאָגען, פּיעראָ זאָל דיך מיט די פיס שטױסען און האַרלעקען זאָל דיך מיט זײן שטעקען די בײנער צוקלאַפּען. אָבער די ליטעראַטור איז, אָדער דאַרף זײן, דער פּלאַץ װוּ יעדע אָפיציאַליטעט הערט-אױף, דאָס קאָנװענציאָנעלע װערט אָבגעשאַפט, די מאַסקען אַרונטערגעריסען, און יענעס שרעקליכעס, אונערהערטעס, — די װאַרהײט, — װערט אָפען אַרױסגעזאָגט.
„דעלפין"האָט אַרױסגערופען אַ שטאַרקע אָפּאָזיציאָן. דער באַקאַנטסטער קריטיקער פון יענער צײט האָט געשריבען : „עס

קען ניט זײן קײן געפערליכערעס און אונמאָראַלישערעס װי די פּרינציפּען װאָס װערען אַנטװיקעלט אין דיזען װערק. די פאַרפאַסערין האָט אַפּנים פאַרגעסען די אַנשױאונגען אין װעלכע זי, נעקער'ס טאָכטער, איז ערצױגען געװאָרען. ניט קוקענדיק אױף דער פּראָטעסטאַנטישער לערע פון איר פאַמיליע רעדט זי דאָך מיט פאַראַכטונג װעגען דער רעליגיעזער אַנטפּלעקונג, און אין דיזען שלעכטען בוך, װאָס, עס מוז צוגעגעבען װערען, איז געשריבען מיט פיעל טאַלאַנט, ברענגט זי פאָר אַ לאַנגע פאַרטײדיגונג פאַר'ן גט. דעלפין רעדט פון ליבע װי אַ באַכאַנטין*), פון גאָט װי אַ קװײקער, פון טױט װי אַ גרענאַדיר, און פון מאָראַל װי אַ סאָפיסט." הױך-קלינגענדיגע װערטער, אָבער דיזעלבע הױך-קלינגענדיגע װערטער װאָס די צוקונפט מוז שטענדיק הערען פון דער פאַרגאַנגענהײט װאָס האָט שױן ניט קײן צײן, װעמעס שװערע אַרטילעריע איז אָנגעלאָדען ביז'ן מױל מיט דעם נאַסען פולװער פון דער אָרטאָדאָקסיע און מיט די פּאַפּירענע קױלען פון דער קלײן-קעפּינקײט ! זײ טױטען ניט דאָס װערק, אָבער פון דעם פאַרפאַסער קענען זײ לײכט אַ סוף מאַכען.
בשעת די קריטיקער פון יענער צײט רײדען אין די העכסטע טענער װעגען דער פאָרמע פון דעם בוך און די דיכטערישע פעהיגקײטען פון דער פאַרפאַסערין, אום צו קענען בעסער אַרונטעררײסען די לעבענס-אַנשױאונג און דעם אידעאַלען צװעק פון דעם װערק, האָט אַ מאָדערנער קריטיקער װעניג גוטס צו זאָגען איבער דער לױזער און ברײטער קונסט-פאָרם, װאָס דאָס בוך האָט, אַזױ װי די מײסטע ראָמאַנען װאָס זײנען געשריבען אין בריף-פאָרם. פאַרקערט, די אידעען, זײנע נאָך הײנט אױך שטאַרק, יאָ, זײנען נאָך אַפילו ניט דורכגעדרונגען אין אַלע אײראָפּעאישע לענדער, אָבװאָל דער נײנצענטער יאָרהונדערט האָט זיך באַמיהט זײ אַלץ מער און מער צו פאַרװירקליכען.
דער ברוך צװישען דעם אינדיװידואום און דער געזעלשאַפט, װי ער װערט פאָרגעשטעלט אין „דעלפין", איז אינגאַנצען אין
*) אַ פּריסטערי ן פון דעם גריכישען לוסטיגען װײן-גאָט באַכוס. — איבערז.

גײסט פון דער עמיגראַנטען-ליטעראַטור. דער מוטיגער אױפשװוּע, אַפּױ גוט װי רי אָפּהעגדיגק'יט, מיט װעלכער דער קאַמפּף פון דעם אינדיװידואום װערט געשילדערט אַלס פרוכטלאָז, געפינט זיך איבעראַל אין דיזער גרופּע שריפטען. דער אױפשװוּנ איז אין דיזען פאַל אַ באַגײסטערטער און פאַרצװײפעלטער פאַרזוך פעסטצוהאַלטען אײנעם פון די געװינסען פון דער רעװאָלוציע, אין דעם מאָמענט, װען די רעװאָלוציע רײסט אים אַרױס בײ דער נײער צײט. די אָבהענדיגקײט קומט, װײל אַלע זעלען פיהלען מיט שמערץ, אַז קײנע פּראָטעסטען קענען דאָ ניט ת לפען, און טז די אָנקומענדע רעאקציאָנערע באַװעגונג מוז דערגרײכען איר ציל און אַריבערגעהן איר גרעניץ אײדער מען קען ערװאַרטען אַ בעסערע לאַגע. װאָס פאַר אַ באַטרעף האָט דער ראָמאַן פון אַ פרױ געגען דעם בונד פון אַ זעלבסטהערשער מיט אַ פּאַפּסט !
דער „קאַמפּף געגען דער געזעלשאַפט" װאָס זי שילדערט איז אַ סך װעניגער אַ קאַמפּף געגען דער עקזיסטירענדער רעגירונג אָדער אָרדנונג װי געגען דער צומישונג פון מנהגים און מײנונגען, אַלטע און נײע, קינסטליכע און נאַטירליכע, אונזיניגע און פאַרנינפטינע, שעדליכע און נוצליכע, װעלכע, זײענדיק צונױפגעשמאָלצען אין אַ צוזאַמענהענגענדער און, דוכט זיך, אײנאַרטיגער מאַסע, בילדען דאָס שטאָף, פון װעלכען עס באַשטעהט די עפענטליכע מײנונג. פּונקט אַזױ װי דער זאָגענאַנטער „געזונטער מענשען-פאַרשטאַנד", װעלכער שטעלט זיך גערן געגען יעדער נײער פילאָזאָפיע, איז שטענדיק צום גרעסטען טײל נאָר אַ פאַרגליװערטער דעשט פון דער פילאָזאָפיע פון פריהערע צײטען, אַזױ זײנען די רעגעלען פון דער געזעלשאַפט און איהר מײנונג, װעלכע באַגעגנען אימער נײע אַנשױאונגען מיט פײנדשאַפט, צום גרעסטען טײל נאָר באַגרינדעט אױף אַנזיכטען װאָס האָבען אין פריהערע צײטען געמוזט שטאַרק קעמפּפען זיך דורכצושלאָגען אַ װעג געגען דעם װידערשטאַנד פון דער דעמאָלדיגער עפענטליכער מײנונג. דאָס װאס איז צוערשט געװען אַ שװער-ערװאָרבענע, לעבעדיגע אידעע װערט מיט דער צײט פאַרגליװערט אין אַ געדאַנקען-מת.
די געזעלשאַפטליכע געזעצען זײנען אַלגעמײן, ד. ה. אײנע

און דיזעלבע פאַר אַלע ; אָבער װי אַלץ װאָס איז אַלגעמײן פאָדערען זײ אונצעהליגע אָפּפער. די הערשענדע רעגעלען זײנען אַ סדום-בעטעל, אױף װעלכער דער אינדיװידואום װערט געצױגען און געשטרעקט, צוגעשטוקעװעט און אַרומגעשניטען, ביז ער פּאַסט. אַזױ, צום בײשפּיעל, איז די שפּראַך אַן אַלגעמײנע זאַך. מיר באַנוצען זיך אַלע מיט אײנער און דערזעלבער. דערפון קומט, אַז יעדער װאָס װיל זיך אױסדריקען אין דער שפּראַך און באַזיצט אָריגינאַליטעט, איז שטענדיק געצװוּנגען צו אָפּפערען. װײל ער קען אַלײן זײן אױסדרוק ניט באַשאַפען, נאָר ער געפינט אים פאַרטיג, מוז ער דאָ אָבשװאַכען, דאָ איבערטרײבען, דאָרטען גרײזען. ניט אײן מאָל אין טױזענד פאַלען פאַרמאָגט די שפּראַך אַן אױסדרוק פאַר די שאַטירונגען פון געפיהל, פאַר'ן באַזונדערען טריב, די טיף אָריגינעלע שטימונג, װעלכע ער װיל אױסשפּרעכען. אונזער גאַנצעס רײדען איז נאָר אַ דערנעהנטערונג צו דאָס װאָס מיר מײנען, ניט גענױ, מאַט און פלאַך. דאריבער האָבען אַזױ פיעל גרױסע שריפטשטעלער די נײגונג צו געבען זײער שפּראַך אַ װײניגער אַלגעמײנעם כאַראַקטער דורך קינסטליכע װאָרט-בילדונגען, דורך פאַנטאַסטישע װענדונגען אָדער פאַרגלײכען.
אין דער געזעלשאַפט װערט די דאָזיגע הערשאַפט פון דעם אַלגעמײנעם אַ טיראַנײ. װי אָריגינעל דער אינדיװידואום זאָל ניט זײן געשאַפען װערט ער באַהאַנדעלט װי אַלע אַנדערע. דער געניאַלער מענש איז אין דער זעלבער לאַגע װאָס דער ערשטער תּלמיד אין אַ שלעכטען קלאַס. דער אָרימער מוז נעביך שטענדיק װידער הערען די אַלטע לעקציע װידערהאָלט ; דאָס איז נױטיג פאַר די שלעכטע שילער, װעלכע האָבען זי נאָך ניט אױסגלעערנט און קענען נאָך װײניגער זיך באַנעהן אָהן איר.
װײטער איז די געזעלשאַפטליכע מײנונג אונפאַראַנטװאָרטליך : אין דער צײט װאָס דער אורטײל פון דעם אײנצעלנעם מוז אימער ביז אַ געװיסען גראַד זײן אַ נאַטירליכער פּראָדוקט, איז דער געזעלשאַפטליכער אורטײל אין אַ סך פאַלען אַ פאַבריקאַציע, אַ מאַסען-פאַבריקאַציע, געליפערט פון יענע, װעמעס אױפגאַבע עס איז צו שאַפען עפענטליכע מײנונג, און דער אײנצעלנער פיהלט קײן פאַראַנטװאָרטליכקײט װען ער שטימט אײן דערצו.

בשעת דער נאַטירליכער גאַנג װאָלט געדאַרפט זײן, אַז דער יחיר זאָל זיך אױסבילדען זײנע אײגענע אַנשױאונגען און פּרינציפּען בנוגע די העכסטע זאַכען, געבען זיך אַלײן געזעצען פון אױפפירונג און װי װײט מעגליך מיט זײן אײגענעם מאַרך זוכען די װאַרהײט, געפינט ער גאָר גלײך בײ זײן געבורט אַ פאַרטיגע רעליגיאָן, אין יעדען לאַנר אַן אַנדערע, די רעליגיאָן פון זײנע עלטערען, װעלכע װערט אַרױפגעדריקט אױף אים לאַנג אײדער ער אַלײן פיהלט רעליגיעז. אױף אַזאַ אופן װערט יערע רעליגיעזע פּראָדוקטיװיטעט נאָך אין דער קנאָספּע דערשטיקט, אָדער װען זי װערט ניט דערשטיקט, דאַן װעה איז דעם אינדיװידואום ! דאָס איז די הענדשקע געװאָרפען דער געזעלשאַפט אין געזיכט. אַזױ אױך געפינט דער יחיד אַ פאַרטיגע עפענטליכע מאָראַל, און דיזע מאָראַל װערט געשטיצט פון אַ פאַרטיגער עפענטליכער מײנונג. דער געזעלשאַפטליבער אורטײל, אַלזאָ, װעלכעד איז דער סך-הכל פון אָט די אַלע אונזעלבסטשטענדיק פרומע, מאָראַלישע און געזעלשאַפטליכע אײנדריקען, איז נױטיגערװײז העכסט אונפאָלקאָמען, אָפט העכסט באַשרענקט, ניט זעלטען גרױזאַם.
מאַדאַם דע סטאַל האָט געמוזט מער װי אַנדערע שריפטשטעלער באַגעגנען די פאָראורטײלען אױף איר װעג און אױפמערקזאַם װערען אױף זײ : זי איז געװען אַ פּראָטעסטאַנטקע אין אַ קאַטױלישען לאַנד ; זי האָט געהאַט סימפּאַטיען פאַר די קאַטאָליקען, אָבװאָל זי איז ערצױגען געװאָרען אין שױס פון אַ פּראָטעסטאַנטישער פאַמיליע ן זי איז געװען אין פראַנקרײך די טאָכטער פון אַ שװײצאַרישען בירגער, און אין דער שװײץ האָט זי זיך געפיהלט אַלס פּאַריזערין ; אַלס פיהלענדע און לײדענשאַפטליכע פרױ איז זי געװען אױסגעזעצט צו שטענדיגע צוזאַמענשטױסען מיט דער מײנונג פון דער געזעלשאַפט, און אַלס פרױען-זשעני איז זי גלײך פון אָנפאַנג געשטעלט געװאָרען אין אַ לאַגע פון פאַרמײדיגונג און אָנגריף געגען אַ געזעלשאַפטליכער אָרדנונג, װאָס באַשטימט די פרױ צום פּריװאַט-לעבען. אָבער דאָס װאָס זי האָט געקענט מער װי אַנדערע שריפטשטעלער פון איר צײט דורכבליקען די דאָזיגע פאָראורטײלען איז צו פאַרדאַנקען דעם פאַקט װאָס, אַלס פּאָליטישע אימיגראַנטקע, איז זי געצװוּנגען געװען דורכצו-

רײזען אײן פרעמד לאַנד נאָכ'ן אַנדערען ; דאָס האָט געגעבען איר װאַכזאַמען און דורשטיגען גײסט די געלעגענהײט צו פאַרגלײכען די פאַרשײדענע פאָלקס כאַראַקטערען און זײערע פאַרשײדענע אידעאַלען.
װען מען האָט איר געבראַכט דעם באַפעל דורך וגלכען נאַפּאָלעאָן האָט זי דעם ערשטען מאָל אױסגעװיזען פון פּאַריז האָט זי אים געלאָזט פרעגען דורך זשאָרזש נאַפּאָלעאָן, װעלכער האָט געהערט צו אירע פרײנד, אױב זי קען באַקומען אַ פּאַס קײן פּרײסען אָדער מען װען זי פון דאָרט אױך אַרױסשיקען. נאָך לאַנגען װאַרטען האָט מען איר דעם פּאַס באַװיליגט און זי איז אַװעק צוערשט נאָך װײמאַר. דאָ האָט זי זיך באַקאָנט מיט דער הערצאָגישער פאַמיליע, האָט געהאַט לענגערע געשפּרעכען מיט שילער איבער די באַציהונגען צװישען דער דײטשער און פראנצױזישער ליטעראַטור, און געפּלאָגט געטהע'ן מיט פראַגען װעגען לעבען און טױט, גאָט און די װעלט, — צו אונטערהאַלטען זיך איבער פראַגען װאָס קענען ניט פאַרענטפערט װערען, האָט ער געזאָגט, איז געװען איר באַזונדערע לײדענשאַפט ; און מײסטענס פלעגט זי אים אַזױ װי די אַנדערע דײטשע גדולים איבערראַשען דערמיט, װאָס זי האָט ניט נאָר געװאָלט זײן מיט זײ באַקאַנט, נאָר אױך װירקען אָױף זײ, און זי פלעגט אימער רײדען אַזױ װי עס װאָלט גלײך אין זעלבען אױגענבליק נױטיג געװען צו טאָן, צו האַנדלען. זי איז געקומען קײן בערלין, האָט געשלאָסען באַקאַנטשאַפט מיט פּרינץ לואיס פערדינאַנד, איז אױפגענומען געװאָרען אין די קרײזען פון פיכטע, יאַקאָבי, הענריעטאַ הערץ, און האָט אַװעקגעפירט א. װ. שלעגעל אַלס ערציהער פון אירע קינדער.
דעם נעקסטען יאָר האָט זי גערײזט איבער איטאַליען, האָט
שטודירט די דענקמעלער פון אַלטערטום, די קונסט, די פאַלקסזיטען אין די דרום-לענדער, האָט מיט איר גאַנצען װעזען אײנגעזױגען די אײנדרוקען פון איטאַליענ'ס נאַטור, דאַן זיך אומגעקערט קײן קאָפּפּעי און אָנגעשריבען .ייִטן!בּזן.! מס *ממאזמס"
אָבער די בענקשאַפט נאָך פראַנקרײך האָט זי ניט געלאָזט רוהען. זי האָט זיך דערנעהנטערט צו פּאַריז ביז אַ שטרעקע

פון פערציג מײל, און װײטער האָט זי ניט געטאָרט געהן. זי האָט געװױנט אין קלײנע שטעדט, צוערשט אין אָגזער און דאַן אין רוען, װעמעס פּרעפעקט איז אַרונטערגעזעצט געװאָרען דערפאַר װאָס ער האָט איר אַרױסגעװיזען פרײנדליכקײט. דאַן האָט זי געקראָגען פון פּאָליצײמיניסטער די ערלױבניש צו באַזאָרגען די אַרױסגאַבע פון „קאָריננאַ" אין אַ װילאַ צװעלף מײל פון פּאַריז. אָבער אַזױ שנעל װי „קאָריננאַ" איז ערשינען האָט אַ נײער רעגירונגס-באַפעל זי פאַרטריבען פון פראַנקרײך. „קאָריננא" האָט געהאַט אַ גרױסען ערפאָלג, און נאַפּאָלעאָן האָט ניט געקענט פאַר טראָגען קײן רוהם אי װעלכען ער האָט קײן חלק ניט געהאַט. זי האָט זיך דאַן צוריקגעקערט נאָך קאָפּפּעי און האָט, װי דער אימפּעראַטאָר, אָהן אױפהער אױסגעברײט איר קעניגרײך, אַ קעניגרײך פון אימער װאַקסענדע הױכע אידעען, געזונטע און טיפע געפיהלען און װערטפולע פרײנדשאַפטס-פאַרבינדונגען.
אין קאָפּפּעי האָט זי געפירט אַ הױף אין בוכשטעבליכען זין פון װאָרט. פון אַלע לענדער האָט זיך אַ גאַנצע מחנה פון די גרעסטע גײסטער פאַרזאַמעלט אַרום איר. דאָרט האָט מען געקענט, װען מען האָט געהאַט גליק, טרעפען אין אײן צײט קאָנסטאַן, װעמען זי האָט אין איר פאַרליבטקײט אָנגערופען „דער ערשטער גײסט אין דער װעלט", א. װ. שלעגעל, דעם גרינדער פון דער ראָמאַנטישער שולע אין דײטשלאַנד, דעם באַקאַנטען היסטאָריקער סיסמאָנדי, װעמעס שריפטשטעלערישע טעטיגקײט װערט געטראָגען פון דיזעלבע אידעען, פאַר װעלכע די ראָמאַנטישע שולע אין פראַנקרײך האָט שפּעטער געקעמפּפט, דעם דײטשען דיכטער זאַכאַריאַס װערנער, דעם דענישען דיכטער אָהלענשלעגער, פּרײסישע פּרינצען, פּױלישע פירשטען און פירשטינס, מיט אײן װאָרט, די בלום פון דער אײראָפּעאישער גײסטיגער און געבורטס-אַריסטאָקראַטיע.
פון דער צײט אָן װאָס זי איז געװען אין דײטשלאַנד האָט זי ניט אױפגעהערט צו שטודירען די דײטשע שפּראַך און ליטעראַטור, אָבער זי האָט זיך גענױטיגט אין אַ צװײטער רײזע אין דיזען לאַנד אום צו קענען פאַנאַנדערװיקלען פאַר אירע לאַנדסלײט אַן אַלזײטיגעס בילד פון דער נײער װעלט, װאָס האָט זיך פאַר איר געעפענט. זי איז שױן געװען באַקאַנט מיט נאָרד-דײטשלאַנד, יעצט

האָט זי פאַרבראַכט אַ יאָר אין װיען און נאָך איר צוריקקער אין דער שװײץ האָט זי זיך גענומען צו דער אױסאַרבײטונג פון איר גרױסען דרײ-בענדיגען װערק איבער דײטשלאַנד. דאָס דאָזיגע װערק איז געענדיגט געװאָרען אין 1810. די פראַגע איז יעצט געװען װי אַזױ עס אָבצודרוקען אין פּאַריז. אין פראַנקרײך איז געװען ערשינען אַ דעקרעט װעגען פּרעס-פרײהײט, װאָס האָט באַשטימט אַז קײן װערק האָט ניט געטאָרט געדרוקט װערען אָהן דער הסכמה פון דעם צענזאָר. אָבער נאָכדעם איז געקומען אַ צװײטער דעקרעט, װאָס איז הױפּטזעכליך געצילט געװאָרען געגען מאַדאַם דע סטאַל און װאָס האָט געלױטעט, אַז װען דער צענזאָר האָט ערלױבט צו פאַרעפענטליכען אַ װערק קען דער פּאָליצײמיניסטער עס אונטערדריקען, װען ער געפינט עס פאַר גוט, אַ געזעץ װאָס שאַפט אָב יעדעס געזעץ. װען דאָס בוך „איבער דײטשלאַנד" האָט יעצט געדאַרפט געדרוקט װערען האָט מאַדאַם דע סטאַל װידער געקראָגען די ערלױבניש צוצוקומען צו פּאַריז ביז אַ שטרעקע פון פערציג מײל אום אַכטונג צו געבען אױפ'ן דרוקען. זי איז געקומען קײן בלואַ, האָט געװױנט צוערשט אין שלאָס „שאָומאָן סיר לואַר," דאַן אױפ'ן גוט פאָססע, װי אױך אױף אַנדערע גיטער בײ פרײנד אַרום בלואַ. זי האָט אַרומגעפלאַטערט אַרום איר געליבטען פּאַריז אין דעם פאָרגעשריבענעם קרײז אַזױ װי אַ מאָט פלאַטערט אַרום דער ליכט. אײנמאָל האָט זי זאָגאַר געװאַגט מיט לעבענס-געפאַר אַרײנצוטרעטען אַתין. דערװײל האָבען די צענזאָרען דורכגעלעזען דאָס װערק, האָבען געבעסערט און געשטריכען און האָבען דעם צוקאַלעטשעטען װערק געגעבען זײער „אימפּרימאַטור". צען טױזענד קאָפּיעס זײנען אָבגעדרוקט געװאָרען. פּונקט אין דעם אױגענבליק װען דאָס װערק האָט געזאָלט ערשײנען האָט דער פּאָליצײמיניסטער געשיקט זײנע זשאַנדאַרמען אין דער בוכהאַנדלונג, נאָכדעם װי ער האָט אַװעקגעשטעלט אַ װאַך בײ יעדען אַרױסגאַנג, און האָט אָױף נאַפּאָלעאָנ'ס באַפעל באַװיזען די העלדענטאַט צו צוהאַקען די צען טױזענד עקזאַמפּלאַרען אין שטיקלעך. דאַן האָט מען די מאַסע אײנגעקנאָטען אין אַ טײג און דעם בוכהענדלער נענעבען צװאַנציג לואי ד'אָר אַלס פאַרגיטיגונג. גלײכצײטיג האָט מאַדאַם דע סטאַל געקראָגען אַ באַפעל אױסצוליפערען דעם מאַנוסקריפּט,

ד. ה. די שטודיען און האָפנונגען פון פולע זעקס יאָר, און צו פאַרלאָזען פראַנקרײך אין פיר-און-צװאַנציג שעה. אין דעם בריף, װאָס דער פּאָליצײ-מיניסטער האָט איר בײ דיזער געלעגענהײט געשיקט, איז געשטאַנען : „איר דאַרפט ניט זוכען די אורזאַכע פון דעם באַפעל, װאָס איך האָב אײך מיטגעטײלט, אין דעם פאַקט װאָס איר האָט פאַרפעלט דורכאױס צו דערמאָנען דעם קײזער אין אײער לעצטען װערק ; דאָס װאָלט געװען אַ טעות ; ער האָט ניט געקענט געפינען קײן פּלאַץ דערין װאָס װאָלט געװען װירדיק פאַר אים. אײער אַרױסשיקונג איז אַ נאַטירליכער רעזולטאַט פון דער ריכטונג װאָס איר האָט אָהן אױפהער נאָכגעפאָלגט זײט אײניגע יאָר. מיר דאַכט אַז די לופט פון דיזען לאַנד פּאַסט ניט פאַר אײך, און מיר זײנען, גאָט צו דאַנקען, נאָך ניט אַרונטערגעקומען דערצו צו זוכען מאָדעלען פאַר זיך בײ דעם פאָלק, מיט װעלכען איר ענטציקט זיך. אײער לעצטעס װערק איז ניט פראַנצױזיש."
דאָ האָבען מיר דאָס װאָרט װאָס איז געװאָרען איר אומגליק, „ניט פראנצױזיש". עס איז דאָס דאָזיגע װערק, דאָס בוך „איבער דײטשלאַנד", פון װעלכען עס קען דאַטירט װערען די גאַנצע נײע עפּאָכע פון דער פראנצױזישער ליטעראַטור, דאָס בוך, װאָס ברעכט אָב צום ערשטען מאָל, פּרינציפּיעל און ניט בלױז צופעליג, מיט דער אַלטער טראַדיציע פון דער פראנצױזישער ליטעראַטור און װײזט אָן בײ יעדען פּונקט נײע לעבענס-קװאַלען, דיזעס װערק איז עס, װאָס דער גײסטער פּאָליצײ-דינער פון לאַנד האָט זיך דערװעגט צו רופען „ניט פראנצױזיש". און דאַן דער איראָנישער פאַרזוך פון דער גרױזאַמקײט נאָך צו זײן גאַלאַנט ! „די לופט פון דיזען לאַנד פּאַסט אײך גיט — טאָ זײט אַזױ גוט און פאָרט פון דאַנען. עס איז אַזױ װי מען װאָלט געהערט דעם פאַר'שכור'מען פראַנצױזישען נאַציאָנאַלען שטאָלץ אַלײן רײדען: װײל דו האָסט געװאַגט צו ליבען די פרײהײט, דאַן װען מיר זײנען גליקליך אונטער דער דעספּאָטיע פון אַ װעלט-הערשער ; װײל דו האָסט זיך דערװאַגט, בשעת מיר װאַרימען זיך אין דעם זונען-שײן פון נאַפּאָלעאָנ'ס רוהם, צו שילדערען אין „קאָריננאַ" די אונאבהענגיגקײט פון דעם געניוס, און זײענדיק פאַרטריבען פון

פּאַריז האָסטו געהאַט דעם מוט צו לאָזען קרױנען דײן אידעאַל אױפ'ן קאַפּיטאָל, און, ענדליך, װײל דו, דו, אַ שװאַכע באַשעפעניש, אַ פרױ,האָסט געהאַט די העזה, אין דער צײט װען פראַנקרײך'ס נאָמען פילט אָן די גאַנצע װעלט, װען זײנע אָדלער גלאַנצען אין דעם שײן פון טױזענד זיגען און די נאַציאָנען ליגען געבונדען צו זײנע פיס, — האָסטו געהאַט די העזה צו ערקלערען אונז אין געזיכט, אַז אונזער גײסטיג לעבען איז אױסגעטריקענט, אַז אונזער פּאָעזיע איז שלעכט און אונזער פילאָזאָפיע איז פאַרװעלקט, װײל דו, אױס גליהענדער ליבע צו דײן פאָטערלאַנד, אױס ברענענדיגען פאַרלאַנג אױפצוהױבען עס פון גײסטיגער געפאַלענקײט װײזט אים אױף דאָס טיף-פאַראַכטעטע דײטשלאַנד אַלס אַ לאַנד װעמעס פּאָעזיע שטײגט װײט אַריבער זײן אײגענע, אױף דאָס פאַרהאַסטע ענגלאַנד, דאָס „אונטרײע אַלביאָן" אַלס אַ לאַנד, װוּ די ליבשאַפט צו פרײהײט איז אַ סך געזינטער און שטאַרקער װי אין פראַנקרײך, און אױף דאָס שטאַרבענדע איטאַליען, די אונטערטעניגע פראַנצױזישע פראָװינץ, אַלס אַ לאַנד װעמעס נאַטירליכקײט אין זיטען און העכערקײט אין קונסט זײנען מוסטער, װעלכע שטעלען דער אַנטװיקלונג נײערע און אײדעלערע צילען — דעריבער זאָלסטו געשטעמפּעלט װערען אַלס אוננאַציאָנאַל, די קאָקאַרדע פון דײן פאָטערלאַנד זאָל דיר אַרונטערגעריסען װערען פון שטערען, .דײנע ביכער זאָלען פאַרליכטעט װערען, ואָגאַר דײנע מאַנוסקריפּטען זאָלען פאַרברענט װערען, און דו אַלײן, מיט אַ מחנה שפּיאָנען און פאַררעטער אין דײנע טריט, זאָלסט װי אַ װילדע חיה געיאָגט װערען איבער'ן גרעניץ און אין פאַרלױף פון פיר-און-צװאַנציג שעה אַװעק פון אונזערע אױגען."
דער פּרעפעקט פון דעם דעפּאַרטמענט איז געקומען צו פאָדערען דעם מאַנוסקריפּט. עס איז געלונגען דאָס שריפט צו רעטען דורך אַן ערשטער קאָפּיע װאָס מאַדאַם דע סטאַל האָט אים געגעבען. אָבער איר זאָרג װעגען דעם מאַנוסקריפּט איז אין דעם מאָמענט געװען די קלענסטע. זי האָט געהאַט געהאָפט צו קענען זיך זעצען אױף אַ שיף קײן ענגלאנד. אָבער גראַדע דאָס צו פאַרמײדען האָט דער פּאָליצײמיניסטער, אין אַ צושריפט אין בריף, פאַרבאָטען איר צו קומען אין אַלע נאָרד-פראַנצײזישע א-

פענס. אַ צײט לאַנג האָט זי געהאַט בדעה צו פאָרען אױף אַ פראַנצױזיעען שיף קײן אַמעריקע, האָפענדיק אַז די שיף װעט אױפ'ן װעג גענומען װערען געפאַנגען פון די ענגלענדער. אָבער דער פּלאַן איז געװען צו פאַנטאַסטיש, און, אַ דערשלאָגענע און טרױעריגע, איז זי װידער אַװעק נאָך קאָפּפּעי.
דאָ האָבען זי ערװאַרטעט אַלערלײ נײע פאַרפאָלגונגען. אױפ'ן סמך פון דעם ערשטען באַפעל, װאָס דער פּרעפעקט פון זשענעװאַ האָט געקראָגען, האָט ער אירע צװײ זיהן געגעבען צו פאַרשטעהן אַז זײ איז אױך פאַרבאָטען װען עס איז זיך אומצו קערען קײן פראַנקרײך, און דאָס אַלץ נאָר דערפאַר, װאָס זײ האָבען געמאַכט אַ פרוכטלאָזען פאַרזוך צו בעטען בײ נאַפּאָלעאָנ'ען אַן אױדיענץ װעגען זײער מוטער. אײניגע טעג שפּעטער האָט מאַדאַם דע סטאַל געקראָגען אַ בריף פון דעם פּרעפעקט אין װעלכען ער האָט בײ איר געפאָדערט, אין נאָמען פון פּאָליצײמיניסטער, דעם קאָרעקטור-בױגען פון דעם װערק „איבער דײטשלאַנד",װאָרום מען האָט דורך שפּיאָנען ערפאַרען, אַז אײן קאָרעקטור איז בײ איר געבליבען, און מען האָט ניט געװאָלט זיך באַנוגנען בלױז מיט דעם האַלבען מיטעל צו פאַרניכטען דאָס שױן געדרוקטע, מען האָט גע.װאָלט דאָס װערק אינגאַנצען אָהן אַ שום שפּור פאַרטיליגען. די פאַרפאַסערין האָט געענטפערט, אַז די קאָרעקטור איז שױן אָבגעשיקט קײן אױסלאַנד, נאָר אַז זי װעט גערן פאַרשפּרעכען קײן זאַך מער ניט צו דרוקען אױפ'ן אײראָפּעאישען קאָנטינענט. „עס איז קײן גרױסע הנחה אין דעם פאַרשפּרעכען ניט געװען — שרײבט זי אין איר בוך, „צען יאָר גלות" — װאָרום זעלבסט פאַרשטענדליך װאָלט קײן רעגירונג אױפ'ן קאָנטינענט ניט ערלױבט אָבצודרוקען אין איר לאַנד אַ װערק, װאָס איז פאַרבאָטען געװאָרען פון דעם קײזער." קורץ נאָכדעם איז דער זעשענעװער פּרעפעקט, באַראַנט, דער פאָטער פון דעם באַקאַנטען ליטעראַטור-היסטאָריקער, אַרונטערגעזעצט געװאָרען דערפאַר װאָס ער האָט מאַדאַם דע סטאַל צו מילד באַהאַנדעלט. איר זוהן איז קראַנק געװאָרען, און אױפ'ן ראַט פון דאָקטאָר, האָט זי איר באַגלײט אין די בעדער פון עיקס און סאַװאָי, װאָס ליגט דום צװאנציג מײל פון קאָפּפּעי. װי נאָר זי איז אָנגעקומען

אַהין האָט אַ ספּעציעלער שליח פון דעם פּרעפעקט דעפּארטמענט מאָן-בלאַן זי אָנגעיאָגט און איר פאַרבאָטען ניט נאָר צו באַזוכען אונטער קײן שום אױסרײד די נאַכבאַר לענדער, נאָר אַפילו אומצורײזען אין דער שװײץ גופא, און איבערהױפּט ניט זיך צו דערװײטערען מער װי צװײ מײל פון קאָפּפּעי. און ניט גענוג װאָס מען האָט איר װױגען אין איר שלאָס פאַרװאַנדעלט אין אַן אַרעסט, האָט מען נאָך אױך געזאָגט אַז זי זאָל לײדען ניט נאָר אונטער דעם פאַרלוסט פון דער פרײהײט, נאָר אױך אונטער דער ערגסטער קװאַל פון דעם געפענגניס-לעבען : די אײנזאַמקײט, װעלכע איז פאַר אַזאַ געזעלינער נאַטור דאָפּעלט פּײנליך געװען. שלעגעל, װעלכער האָט אַכט יאָר געלעבט אין איר הױז אַלס ער ציהער פון אירע קינדער, האָט געקראָגען דעם באַפעל צו פאַרלאָזען קאָפּפּעי אונטערען לעכערליכען אױסרײד אַז ער באַײנפלוסט זי געגען פראַנקרײך. אױף דער פראַגע, װי אַזױ האָט ער עס געטאָן ? איז דער ענטפער געװען, אַז ער האָט געשריבען אַ פאַרגלײך צװישען „פערראַ" פון יוריפּידעס און „פעדראַ" פון ראַסין, און האָט ערקלערט דאָס גריכישע װערק אַלס גרעסער װי דאָס פראַנצױזישע. מאָנמאָרענסי איז פאַרשיקט געװאָרען דערפאַר װאָס ער האָט פאַרבראַכט אײניג טעג אין קאָפּפּעי ; מאַדאַם רעקאַמיער, װעמען מאַדאַם דע סטאַל האָט קײן צײט ניט געהאַט צו װיסען לאָזען װעגען דער שטראָף װאָס װערט געגעבען אַפילו פאַר דעם קירצעסטען באַזוך בײ דער פאַרפאַסערין פון „קאָריננאַ", איז פאַרװערט געװאָרען זיך אומצוקערען צוריק קײן פראַנקרײך, דערפאַר װאָס אױף איר רײזע דורך דער שװײץ האָט זי געװאָלט אױפמונטערען אַביסעל איר פרײנדין מיט אַ געשפּרעך. יע, אַפילו אַן אַכט-און-זיבעציג יעריגער גרײז, סט. פּריסט, איר פאָטער'ס געװעזענער מיניסטער-קאָלעגע, איז פאַרשיקט געװאָרען דערפאַר װאָס ער האָט אָבגעשטאַט אַן אײנציגען העפליכקײטס-באַזוך אין קאָפּפּעי.
די פאַרלאָזענקײט, װעלכע איז דער שיקזאַל פון די װאָס שטעלען זיך געגען אַ צו מעכטיגער גװאַלט, איז פאַר איר ניט נײ געװען. שױן לאַנג אַז קײן מענש פון הױכען ראַנג, פון גרױסער פּאָליטישער באַדײטונג, װאָס האָט געװאָלט שטעהן אױף אַ גוטען

פוס מיט דער רעגירונג, האָט ניט געװאַגט צו באַזוכען זי אין קאָפּפּעי. יעדער אײנער איז געװען געשטערט פון געשעפטען אָדער פון קראַנקהײט. „אַך — האָט זי אײנמאָל געזאָגט — װי מיד איך בין שױן פון דער פײגהײט, װאָס פאַרשטעלט זיך פאַר שװינדזוכט !" אָבער יעצט איז צו די לײדען צו זעהן זיך פאַרװאָרפען פון אַזױ פיעל געװעזענע פרײנד צוגעקומען נאָך די פּײן צו זעהן װי יעדער פון אירע װירקליכע פרײנד, װאָס װײזט איר אַרױס די מינדסטע אױפמערקזאַמקײט, װערט באַשטראָפט מיט פאַרשיקונג. פּונקרי אַזױ װי אַ מגפה אַזױ פאַרשפּרײט זי אַרום זיך אומגליק, פלעגט זי זאָגען.
עס איז געלעגען אין איר אײגענער מאַכט, יעצט נאָך אַזעלכע לאַנגע יאָר פון פאַרפאָלגונג, געפענגענשאַפט און גלות, צו ערװערבען זיך פרײהײט און די ערלױבניש צו שרײבען און צו דרוקען ; פרײנדליכע מענשען האָבען איר געגעבען צו פאַרשטערן אַז די מינדסטע ענדערונג אין אירע אַנזיכטען אָדער אירע איבערצײגונגען װעט פאַר איר אױסװירקען די ערלױבניש זיך צוריקצוקערען קײן פראַנקרײך. זי האָט אָבער ניט געװאָלט קױפען איר פרײהײט פאַר אַזאַ פּרײז, און װען מען האָט איר אײנמאָל אין אַ באַשטימטער פאָרמע געראַטען : „שרײבט נאָר אָדער רעדט נאָר אַרױס אײן פּאָר װערטער װעגען דעם קיסר פון רױם, און אַלע הױפּטשטעדט פון אײראָפּאַ װעלען שטעהן פאַר אײך אָפען," האָט זי געענטפערט : „איך װינש אים אַ גוטע אַם."
אָבגעזונדערט און פאַרפּשאַרט, האָט זי אײנמאָל באַשלאָסען אײנצושטעלען אַלע און אַנטלױפען פון קאָפּפּעי. זי האָט געװאָלט פאָרען קײן אַמעריקע, אָבער אָהן אַ פּאַס איז דאָס געװען אן אונמעגליכקײט, און װי אַזױ קען זי באַקומען אַ פּאַס ? דערצו האָט זי מורא געהאַט אַרעסטירט צו װערען אױפ'ן װעג צום האַפען און פאַרשפּאַרט װערען אין געפענגניס אױפ'ן אױסרײד אַז זי האָט געװאָלט אַנטלױפען קײן ענגלאַנד. און זי האָט גאַנץ גוט געװוּסט אַז װען דער ערשטער סקאַנדאַל װעט אײנגעשטילט װערען, קען די רעגירונג זי רוהיג לאָזען שמאַכטען אין געפענגניס, און זי זאָל שנעל אינגאַנצען פאַרגעסען װערען. זי האָט זיך פאָרגעשטעלט די מעגליכקײט צױ קענען געהן דורך רוסלאַנד קײן

שװעדען. װאָרום גאַנץ נאָרד-דײטשלאַנד איז געלעגען אין דער גװאַלט פון די פראַנצױזען. זי האָט געהאָפט צו קענען אַנטלױפען דורך טיראָל און ניט װערען אױסגעליפערט פון עסטרײך. אָבער אַ פּאַס פאַר רוסלאַנד האָט געמוזט געשאַפען װערען פון סט. פּעטערסבורג ; װען זי זאָל שרײבען פון קאָפּפּעי װעגען דעם דאַן מוז זי מורא האָבען טאָמער װעט מען עס דאָרט דערטראָגען צום פראַנצױזישען אַמבאַסאַדאָר אין רוסלאַנד ; זי האָט דעריבער געמוזט פריהער פון אַלץ זיך דערלאַנגען קײן װיען, און דאָרט זאָרגען װעגען אַ פּאַס.
אַ האַלב יאָר לאַנג אין זי געזעסען געבױגען איבער דער קאַרטע פון אײראָפּאַ און זי שטודירט אום אױסצוגעפינען אַ װעג צו אַנטלױפען, מיט דער זעלבער לײדענשאַפט מיט װעלכער נאַפּאָלעאָן האָט זי שטודירט אום צו אונט.ערזוכעי אױף װעלכען װעג צו ערװערבען און אױפשטעלען פאַר זיך די װעלט-אימפּעריע. װען דער לעצטער פאַרזוך צו קריגען אַ פּאַספּאָרט קײן אַמעריקע האָט זיך אין פאַרלױף פון אַ מאָנאַט ניט'אײנגעגעבען, אָבװאָל די בקשה האָט שױן אַנטהאַלטען דעם פאַרשפּרעכען אַז מאַדאַם דע סטאַל װעט זיך פאַרפליכטען, װען עס װעט איר באַװיליגט װערען, קײן שום זאַך ניט צו דרוקען, האָט די שװאַכע אָבער מוטיגע פרױ באַשלאָסען צו פּרובען אַנטלױפען. אײן טאָג אין יאָר 1812 איז זי מיט איר טאָכטער אַרױסגעפאָרען אױף אַ װאָגען פון קאָפּפּעי, אָהן אַן אײנציגען קופערט אָדער פּעקעל, מיט אַ פאָכער אין דער האַנט, איז אָנגעקומען גלײך קײן װיען און האָט אַװעקגעשריבען קײן סט. פּעטערבורג נאָך אַ רוסישען פּאַס. אָבער די עסטרײכישע רעגירונג האָט אַזױ מורא געהאַט זיך צו פאַרטשעפּען מיט דער פראַצױזישער רעגירונג, אַז מען האָט מאַדאַם דע סטאַל פאַרהאַלטען אױף דער גאַליצישער גרעניץ און דורך גאַנץ עסטרײכישען פּױלען זי געהיט מיט שפּיאָנען. װען זי האָט אנײמאָל אױף דער רײזע זיך אָבל שטעלט אום צו באַזוכען די פאַמיליע פון פירשט ל.ובאַמירסקי האָט איר אַן עסטרײכישער פּאָליצײ-אַגענט אַז1י נאָהנט פאַרפאָלגט, אַז דער פירסט איז געצװוּנגען געװען צו געבען אים פּלאַץ בײ זײן טיש, און מאַדאַם דע סטאַל'ס זוהן האָט אים בלױז מיט דראָהונגען געקענט אָבהאַלטען פון מאַכען זײן

נאַכט-קװאַרטיר אין איר שלאָף-צימער. ערשט װען זי איז אַריבער די רוסישע גרעניץ האָט זי פרײער אָבגעאַטעמט. אָבער דיזער פרײהײטס-געפיהל האָט װעניג געדױערט. אזױ שנעל װי זי איז אָנגעקומען קײן מאָסקװאַ האָט איר די נאַכריכט פון דעם אָנקומען פון דער פראַנצײזישער אַרמײ געצװוּנגען צו לױפען װײטער, און ערשט אין סט. פּעטערבורג האָט זי זיך געקענט פיהלען אױסער געפאַר.
אײן יאָר פאַר איר אָברײזע פון קאָפּפּעי האָט זי אין געהײם חתונה געהאַט. זײענדיק פינף-און-פערציג יאָר אַלט האָט זי געהײראַט אַ יונגען פראַנצײזישען אָפיציר, אַלבער דע ראָקקאַ, װעלכער איז געקומען אין דער שװײץ אַלס שװער-פאַרװוּנדעטער אינװאַליד, האָבענדיק פאַרלאָרען אַ סך בלוט. מאַדאַם דע סטאַל'ס מיטגעפיהל האָט אין דעם האַרצען פון יונגען חולה אױפגעװעקט אַ שטאַרקע ליבע, און דיזע האָט געפירט צו דער געהײמער פאַראײניגונג. מיט ראָקקאַ האָט זיך מאַדאַם דע סטאַל צוזאַמענגעטראָפען אױף דער רוסישער גרעניץ. זי האָט געהאַט שטאַרק צום האַרצען דעם פּלאַן צו פאָרען נאָך קאָנסטאַנטינאָפּעל און גריכענלאַנד, אום צו שטודירען די אָרטיגע פאַרבען פאַר אַ געדיכט „ריטשאַרד דער לײבען-הערציגער" װאָס האָט זיך בײ איר געװעבט און צו װעלכען, װי עס שײנט, לאָרד בײראָן'ס אױפטרעטען האָט איר געגעבען די אידעע. דאָס דאַרף זײן אַ „לאַראַ", פלעגט זי זאָגען, אָבער עס װעט ניט זײן קײן רעפלעקציע פון בײראָן'ס.
אָבער די מורא אַז איר יונגע טאָכטער און ראָקקאַ װעלען ניט קענען איבערטראָגען די שװעריגקײטען פון דער רײזע האָט איר באַװױגען צו געהן נאָך שטאָקהאָלם. דאָ האָט זי באַנײט איר פרײנדשאַפט מיט בערנאַדאָט, האָט דאָ אױך געטראָפען שלעגעל'ן, װעמען בערנאַדאָט האָט געמאַכט פאַר אַן אַדעליגען און אים אָנגעשטעלט אַלס זײן פּריװאַט-סעקרעטער. דורך שלעגעל'ן האָט קאַרל יאָהאַן זיך באַקענט אױך מיט קאָנסטאַן, װעמען ער האָט געזוכט, אָבער אָהן ערפאָלג, צו געװינען פאַר זײנע אַמביציעזע פּלענער אױפ'ן פראַנצײזישען טראָן און האָט אים פאָרלױפיג באַשטימט אַלס „ריטער פון דעם נאָרד-שטערן". מאַדאַם דע ממאַל האָט ניט דורכגעדרונגען דעם כאַראַקטער פון בערנאַדאָט

אַזױ טיף װי קאָנסטאַן ; זי רעדט אימער פון אים מיט װאַריר קײט ; זײער בשותפות'ער האַס געגען נאַפּאָלעאָנ'ען איז דאָ געװען דער פאַראײניגערער עלעמענט. אָבער דיזער האַס איז דאָך אין איר פארשטומט געװאָרען פון דעם מאָמענט אָן, װען די פאַראײניגטע אַרמײען האָבען זיך געלאָזט געגען פראַנקרײך ; זי קלאָגט װאָס זי מוז נאַפּאָלעאָנ'ען װינשען גליק, אָבער זי קען מער ניט אָבשײדען זײנע אינטערעסען פון פראַנקרײך'ס. מיט אַ פעסטערען כאַראַקטער װי קאָנסטאַן האָט זי צוריקגעװיזען נאַפּאָלעאָנ'ס פאַרזוכען אין די הונדערט טעג זי איבערצוגעװינען. זי האָט נאָך דערלעבט זײן ענדליכען פאַל און האָט צוגעזעהן מיט טרױער װי עס קערען זיך אום די בורבאָנען, װעלכע זײנען געװען נאָך גרעסערע פײנד פון פרײהײט װי הער דעספּאָט, װעמעס פּלאַץ זײ זײנען געקומען צו פאַרנעהמען. נאָך אײנמאָל האָט זי געטראָפען קאָנסטאַן אין פּאַריז אין 1816 און איז אין אַ יאָר אַרום געשטאָרבען.
דיזע קורצע איבערזיכט איבערען לעבען און דעם לעבענסקאַמפּף פון דיזער באַדײטענדער פרױ אין איר רײפערען פּעריאָד איז גענוג אום צו מאַכען זיך אַ באַגריף פון איר װעזען אַלס מענש און שריפטשטעלערין. אַן אײנגעבאָרענע האַרציגקײט און אַן אײנגעבאָרענער פאַרשטאַנד — דאָס זײנען געװען אירע נאַטירליכע גאַבען : אַ האַרציגקײט װאָס האָט זיך אױפגעהױבען צו אַ ליבשאַפט צו דער גאַנצער מענשהײט, און אַ פאַרשטאַנד װאָס האָט זיך אַנטװיקעלט ביז צו אַ גראַד פון גענאַליטעט אין זײן פעהיגקײט אױפצונעהמען און פעסצושטעלען אידעען.
זי איז באַזעסען אין זעהר אַ הױכער מאָס אײניגע פון די כאַראַקטעריסטיקען פון דעם אַבּטען יאָרהונדערט : די טיפע ליבשאַפט צו געזעלשאַפטליכקײט, און די שטאַרקע נײגונג און פעהיגקײט פאַר געשפּרעכען. בעת זשאָזש סאַנד, די גרױסע שריפטשטעלערין פון בּטען יאָרהונדערט איז אין דער געזעלשאַפט פון אַנדערע געבליבען פאַרשלאָסען און שטום און האָט די קװאַלען פון איר פּערזענליכקײט געעפענט נאָר װען זי האָט געשריבען, איז מאַדאַם דע סטאַל געװען אַ געשיקטע אימפּראָװיזאַטאָרין. זי האָט געהאַט אַ מערקװירדיגע פעהיגקײט צו עלעקטריזירען ; אירע

װערטער פלעגען זיך גיסען אַזױ װי שטראָמען-ליכט איבער דעם געגענשטאַנד, פון װעלכען זי האָט גערעדט. אַלע װאָס האָבען זי געקענט האָבען אימער ערקלערט : „אירע, שריפטען זײנען גאָרניט, איר האָט זי געדאַרפט הערען רײדען." אײנער פון אירע קריטיקער ענדיגט זײן אָבהאַנדלונג װעגען איר מיט פאָלגענדע װערטער : „װען מען הערט זי איז אונמעגליך מיט איר ניט אײנצושטימען : װען זי װאָלט דאָס געהאַט געזאָגט און ניט געשריבען װאָלט איך זי קײנמאָל ניט געקענט קריטיקירען," און אַ גרױסע דאַמע, מאַדאַם דע זשעססי, האָט געזאָגט אין שפּאַס װעגען איר : „װען איך װאָלט געװען אַ קעניגין װאָלט איך באַפעלען מאַדאַם דע סטאַל שטענדיק צו מיר צו רײדען."
די אונצײליגע װערטלעך װאָס זײנען פון איר געבליבען, ניט קוקענדיק דערױף װאָס זײ זײנען אין קאַלטען דרוק, גיבען דאָך אַ באַגריף פון די גאַטירליכע און איבערראַשעגדע װענדונגען אין איר געשפּרעך. אײנמאָל, רײדענדיק װעגען דער אוננאַטירליכקײט פון די חתונות װעלכע װערען געשלאָסען פון די עלטערען אַלײן, געגען דאָס רעכט פון דער מײדעל צו װעהלען פאַר זיך, האָט זי געזאָגט לאַכענדיק : „איך װעל מײן טאָכטער צווינגען צו הײראַטען אױס ליבע." אַן אַנדער מאָל, װען אײנער פון נאַפּאָלעאָנ'ס מענשען האָט איר מיטגעטײלט אַז דער אימפּעראַטאָר װעט איר אָבצאָלען די צװײ מיליאָן, װעלכע איר פאָטער האָט אַרײנגעלעגט אין דער פראַנצױזישער באַנק, בתנאי אַז ער זאָל קענען זיכער זײן אַז זי איז צו אים גוט גענײגט, האָט זי געעטפערט : „איך האָב געװוּסט אַז אױף אַרױסצונעהמען געלט דאַרף מען האָבען אַ שײן, אַז מען איז די ריכטיגע פּערזאָן — אָבער איך האָט ניט געװוּסט אַז מען דארף אַ ליבעס ערקלערונג."
אָבער הינטער דיזער אײגענשאַפט זיך שנעל צו געפינען און דער פעהיגקײט לײכט צו פאָרמירען און אױסדריקען די געדאַנקען, װאָס אַ געזעלשאַפטליכער דור אַנטװיקעלט, איז געלעגען אַ סך פון יענער װאַרימקײט און נשמה'דינקײט, װאָס דאָס סבּטע יאָרהונדערט האָט פאַרשטאַנען צו שעצען. די באַװוּנדערטע פרױ פון קאָפּפּעי, די אנציהענדע װעלט-דאַמע, איז געװען אַ פולע נאַטור. אירע שלעכטע באַציהונגען מיט דער מוטער האָבען, װי שױן

געזאָגט, נאָך אין דער יוגענד אַנטװיקעלט אין איר האַ,רעען דעם גלױבען אין דער מענשליכער נאַטור און אַ ליבע צו איר. אַ פליכט װאָס די נאַטור געבאָט ניט, אָדער װאָס איז גאָר געגען דער נאַטור, איז געװען פאַר איר אַ גרױל. שױן אין איר בוך „איבער דעם אײנפלוס פון די לײדענשאַפטען" באַטראַכט זי די לײדענשאַפטען ניט אין זײער שײכות צו פליכט, נאָר אין זײער שײכות צו גליק, און זי אונטערזוכט אױף װי װײט זײ טרעטען אַרײן אין אונזער גליק. זי זאָגט מיט די ליפּען פון „קאָריננאַ" : „קײן זאַך איז ניט אַזױ גרינג װי אָנצונעהמען אַ הױכע מאָראַלישע מינע און אין דערזעלבער צײט פאַרפלוכען אַלץ װאָס איז אײדעל און גרױס. די אידעע פון פליכט קען באַנוצט װערען אַלס אָנגרײפענדע װאַפען אין די הענט פון די קלײנע גײסטער װעלכע זײנען צופרידען מיט זײער מיטעלמעסיגקײט און באַשרענגטקײט, אום צו צװינגען דעם טאַלאַנט צו שװײגען, און זיך באַפרײען פון דער באַגײסטערונג, דעם זשעני, מיט אײן װאָרט, פון אַלע זײערע פײנד."
דער נאַטור-יסוד אין איר כאַראַקטער, אױף װעלכען זי האָט געבױט, איז געװען אַן עכט װײבליכער. דער אידעאַל װאָס האָט געשװעבט פאר דיזער, ביז אַ געװיסען גראַד עהרגײציגער רױ, איז געװען אַ רײן פּערזענליכער, אַ רײן אידילישער : דאָס גליק אין דער ליבע. אַרום דעם דרעהען זיך אירע בײדע גרױסע ריכטונגען, „דעלפין" און „קאָריננאַ". די אונװאַרשײנליכקײט צו געפינען עס אין דער הײראַט װי די מאָדערנע געזעלשאַפט האָט זי אױסגעאַרבײט, און די אונמעגליכקײט צו געפינען עס אױסערהאַלב דער הײראַט — דאָס זײנען אירע פעסטע גרונד-געדאַנקען, און דער קאַמפּף װאָס זי האַלט אונז שטענדיק פאַר די אױגען צװישען דעם הױזליכען גליק און דער אײדעלער אַמביציע אָדער דער פרײער ליבע איז אײגענטליך נאָר דער אױסדרוק פון אַ שטענדיגער ק,לאַגע : ניט די זשענאַליטעט און ניט די ליבע לאָזען זיך פאראײניגען מיט הױזליכען גליק, װאָס איז דער אײביגער פאַרלאַנג פון איר האַרצען. און װאָס אָנבאַלאַנגט דער זשענאַליטעט און איר באַגלײטערין, די באַריהמטקײט, איז זי בלױז אַן אַנקער אָן װעלכען די פרױ כאַפּט זיך אָן װען אַלע אירע אַנדערע האָפנונגען און טרױמען זײנען געטױט געװאָרען. פאַר מאַדאַם דע סטאַל

איז דאָס האַרץ אַלעס ; אַפילו דער רוהם איז פאַר איר נאָר אַ מיטעל צו פאַנגען הערצער. קאָריננאַ זאָגט : „װען איך האָב געשטרעבט נאָך רוהם האָב איך שטענדיק געהאָפט אַז דאָס װעט באַװעגען מענשען מיך צו ליבען." און מאַדאַם דע סטאַל אַלײן זאָגט : „לאָמיר אונזערע אונגערעכטע פײנד און אונזערע אונדאַנקבאַרע פרײנד ניט פאַרשאפען דעם נצחון, אַז זײ האָבען געבראָכען אונזערע גײסטיגע קרעפטען. זײ צװינגען צו זוכען באַריהמטקײט דעמיעניגען, װעלכער װאָלט זיך אַזױ גערן באַנוגענט מיט געפיהלען."
עס איז אָט דיזע האַרציגקײט, מען קען זאָגען מוטערליכקײט אין איר געדאַנקען-גאַנג, װאָס גיט אַ באַזונדערען שטעמפּעל צו דער אַלגעמײנער מעלאַנכאָליע פון דער צײט, װאָס באַגעגענט זיך אױך בײ איהר. דיזע מעלאַנכאָליע איז נעמליך ניט בלױז די אַלגעמײן-מענשליכע, די, װעלכע איז באַגרינדעט דאַרױף װאָס צװײ מענשען װעלכע ליבען זיך קענען אימער מיט פולער זיכערקײט זאָגען אײנס צום אַנדערען : „ענטװעדער איך װעל דערלעבען דעם טאָג װען דו װעסט ליגען טױט, אָדער דו װעסט דערלעבען דעם טאָג װען איך װעל ליגען טױט." עס איז נאָך װעניגער דיזעלבע עגאָאיסטישע מעלאַנכאָליע װעלכע מיר האָבען דערקענט אַלס די סימפּטאָמען פון דער צײט ; עס איז אַ סימפּאַטישע, מיטפיהלענדע מעלאַנכאָליע, װעלכע האָט אירע װאָרצלען אין דעם קאַמפּף פאַר די גלײכהײטס-אידעאַלען און פרײהײטס-פּרינציפּען פון דער רעװאָלוציאָנערער צײט — עס איז דער טרױער פון דער רעפאָרמאַטאָרישער באַגײסטערונג.
פון איר יוגענד אָן איז זי געװען אַזאַ ענטהױזיאַסטישע אָנהענגערין פון גלײכהײט, אַז אַפילו אין דעם פּרט פון באַגאַבטקײט און פעהיגקײט האָט זי געהאַלטען אַלע מענשען פאַר גלײך און האָט געגלױבט בלױז אין אַ גאַנץ קלײנעם אונטערשײד צװישען דעם זשעני און דעם געװײנליכען מענשען. דיזען גלױבען האָט זי געהאַלטען פעסט אַפילו אין יענע סעפּטעמבער-טעג װען זי האָט געמוזט אַנטלױפען פון דער טעראָר-הערשאַפט, אין װעלכער די גלײכהײט האָט זיך פאַרװאַנדעלט, און װען זי איז אונטער דעם קאָנסולאַט פאַרטריבען געװאָרען פון איר פאָטערלאַר דורך ר

דיקטאַטור, אין װעלכער די פרײהײט האָט זיך פאַרקערט. עס איז דעריבער קײן װוּנדער ניט װאָס אַ שלײער פון אומעט און מעלאַנכאָליע האָט זיך פריהצײטיג פאַרצױגען איבער איר לעבהאַפטען גײסט.
טאַלעיראן, װעמעס נאָמען איז אין די טעג פון איר אײנפלוס אױסגעמעקט געװאָרען פון דער עמיגראַנטען-ליסטע, האָט זיך אױסגעװיזען צו אונדאַנקבאַר צו רירען אַפילו מיט אַ פינגער אום אױסצעװירקען פאַר איר די ערלױבניש זיך אומצוקערען קײן פראַנקרײך אין אַ צײט װען זי איז פון בענקשאַפט נאָר איר פאָטערלאַנד געװען שטאַרק פאַרצװײפעלט. זי האָט אים ניט געהאַסט, זי האָט קײנעם ניט געהאַסט, זי האָט אַלעמען פאַרצײהט, אָבער זי האָט געגעבען אַ ריכטיגע און צוגעטראָפענע בילד פון אים, שילדערנדיק אים אין „דעלפין" אין דעם כאַראַקטער פון דער פרױ װערנאָן. איר טיפע מעלאַנכאָליע מאַכט זיך לוסטיג צום שלוס פון אירען אַ בריף צו אים : „זײט געזונט ! זײט איר גליקליך ? פיהלט איר ניט מיט אײער גרױסען גײסט אַ שטרעבונג דורכצודרינגען אַמאָל צום גרונד פון אַלע זאַכען, ד. ה. אַראָבגעהן אַפילו צום אומגליק ? „פון אַלע פעהיגקײטען װאָס איך האָב געקראָגען פון דער נאַטור — לאָזט זי קאָריננאַ'ן זאָגען — איז די פעהיגקײט צו לײדען די אײנציגע, פון װעלכער איך האָב געמאַכט פולען געברױך."
אָבער זײענדיק גײסטיג און געזונד, איז איר געלונגען אין פאַרלױף פון יאָרען צו קומען לו אַ ליכטיגערער לעבענסאַנשױאונג. אײנע פון אירע פרױען-פרײנד, װעלכע האָט זי גוט געקענט, שרײבט װעגען דעם : „עס איז פילײכט געװען אַ צײט װען דאָס לעבען, דער טױט, די מעלאנכאָליע, די לײדענ'טאַפטליכע זעלבסט-אױפאָפּפערונג האָבען געשפּילט אַ צו גרױסע ראָלע אין אירע געשפּרעכען. אָבער װען דיזע אױסדריקען האָבען זיך אַזױ װי אַן אנשטעקונג פאַרשפּרײט אין איר גאַנצען קרײז, אזױ אַז עס האָט שױן אַפילו געהאַלטען בײ די דינסטען, זײנען זײ איר שרעקליך איבערדריסיג געװאָרען." זי האָט באַװיזען זיך

אַרױסצושלעפּען פון יענעם גײסטיגען צושטאַנד, אין װעלכען אַזױ פיעל פון אירע צײטגענאָסען זײנען געבליבען שטעקען.
און דאָס איז געװען איבערהױפּט אַ גרונד-שטריך בײ איר : זי האָט זיך אַנטװיקעלט קריטיש אין דעם גײסט און אין דער ריכטונג פון 91טען יאָרהונדערט. פון אָנפאַנג איז זי געװען אַן עכטעס פּאַריזער קינד אָהן אַ שום לעבעדיגען חוש פאַר נאַטורשעהנקײטען. װען מען האָט איר נאָך איר ערשטען אַנטלױפען פון פּאַריז צום ערשטען. מאָל געװיזען דעם זשענעװער אָזיערע האָט זי אין הײם-װעה אױסגערופען : „אָי, װיפיעל שעהנער איז די רינע אין רו דע באַק ! " און ניט קײן סך יאָרען שפּעטער האָט זי געשילדערט אין „קאָריננאַ" די איטאַליענישע נאַטור מיט די גליהענדסטע פאַרבען. אין אָנפאַנג איז זי געװען אינגאַנצען פארליבט אין פּאַריז, װאָס איז אין אירע אױגען געװען גאַנץ פראַנקרײך, און דיזע — די גאַנצע ציװיליזאַציאָן. און זי איז געװאָרען דיעניגע װאָס האָט פריהער װי יעדער אַנדערער אַנטפּלעקט פאַר די פראַנצױזען די אײגענשאַפטען און מעלות פון די אַנדערע אײראָפּעאישע פעלקער. װאָרום זי איז באַזעסען יענע אמת קריטישע פעהיגקײט, װאָס האָט אָהן אױפהער אױסגעברײטערט איר גײסט, פאַרגרעסערט איר אױפנעהמבאַרקײט, אירע פאָראורטײלען אין דער קנאָספּע דערשטיקט, און זי דאַדורך אימער גרײט געהאַלטען צו פאַרשטעהן.
דערין איז געלעגען די אנציהונגס-קראַפט װאָס זי האָט אױסגעאיבט, דעריבער איז עס געשעהן װאָס, זײענדיק פאַרפאָלגט און פאַרטריבען, האָט זי דאָך אין קאָפּפּעי געהערשט און געװירקט װי אַ קעניגין.
אָהלענשלעגער באַשרײבט אין זײן אױטאָביאָגראַפיע זײן באַזוך בײ מאַדאַם דע סטאַל אין יאָר 1808. אָבװאָל אָהלענשלעגער האָט, װי עס שײנט, ניט געהאַט קײן ריכטיגע פאָרשטעלונג פון דער אמת'ער זעלען-גרױסקײט פון דיזער פרױ, װעמעס נאַסט ער איז געװען, שילדערט ער דאָך זעהר שעהן זײן פאַרװײלונג און די פּערזאָן פון זײן װירטין. „װי לעבעדיק, גײסטרײך, װיציג און ליבענסװירדיק מאַדאַם דע סטאַל איז געװען — שרײבט ער — איז דער װעלט באַקאַנט. איך האָב קײנמאָל ניט

געקענט קײן פרױ װאָס זאָל אַרױסװײזען אַזױ פיעל זשעני. דעריבער האָט זי געהאַט אױך עטװאָס מענליכעס אין איר װעזען, איז געװען שטאַרק געבױט און האָט געהאַט. אַ שאַרפען געזיכט. שעהן איז זי ניט געװען, אָבער אירע שײנענדע ברױנע אױגען האָבען דאָך אַזױ פיעל אַנציהענדעס געהאַט, און דעם װײבליכען טאַלאַנט צוצוציהען מענער און דורך חן און שעהנקײט צו באַהערשען די פאַרשײדענסטע כאַראַקטערען און זײ געזעליג פאַראײניגען איז זי באַזעסען ביז זעהר אַ הױכען גראַד. איר זשעני און איר געזיכט, און איר שטימע כמעט, זײנען געװען מענליך, אָבער איר זעלע אין אַ הױכען גראַד װײבליך ; דאָס האָט זי באַװיזען אין „דעלפין" און „קאָריננאַ." רוסאָ האָט ניט געשילדערט די ליבע מיט מער פײער. װוּ זי פלעגט זיך באַװײזען פלעגט זי טראָץ דער אנװעזענהײט פון יונגע און שעהנע דאַמען, צוציהען צו איר קרײז אַלע מענער װאָס האָבען נאָר געהאַט אַ קאָפּ און אַ האַרץ. דערמאָנט מען זיך נאָך דערצו, אַז זי איז געװען זעהר רײך און זעהר גאַסטפרײנדליך און פלעגט אַלע טאָג געבען פּראַכטפולע מאָלצײטען, איז מער קײן װוּנדער ניט װאָס זי האָט װי אַ קעניגין, װי אַ מין פעע אין איר װוּנדער שלאָס, צוגעצױגען און באַהערשט די מענער. עס װילט זיך אַפילו גלױבען אַז כדי צו סימבאָליזירען דיזע הערשאַפט פלעגט זי אימער בײם טיש האַלטען אין האַנד אַ קלײנעם בלעטערצװײג, מיט װעלכען זי פלעגט ניט אױפהערען צו שפּילען אין דער צײט פון געשפּרעך, און װעלכען דער דינער פלעגט יעדען טאָג מוזען לענען נעבען איר טעלער, װײל זי האָט זיך ניט געקענט באַגעהן אָהן דעם אַזױ װי אָהן מעסער, לעפעל און גאָפּעל."
אַלע פלעגען זיך ציהען נאָך קאָפּפּעי אַזױ װי מיט אַ האַלבען יאָרהונדערט פריהער פלעגט מען געהן נאָך דעם דערבײ-ליגענדען מערנעי, װוּ װאָלטעיר, פאַרטריבען פּונקט אַזױ װי מאַדאַם דע סטאַל, אױסערהאַלב די גרעניצען פון פראַנקרײך אָבער אַזױ נאָהנט צו זײ װי מעגליך, האָט אין זײנע לעצטע יאָרען גאַנץ אײראָפּאַ אַרום זיך אַרומגעקליבען.
עס האָט עפּיס פאַרכאַפּענדעס פאַר .דער פאַנטאַזיע צו פאַרגלײכען די װירקונג, װאָס האָט אַרױסגעשראַלט פון דעם פּאַטריאַך פון פערנעי, מיט דער, װאָס האָט זיך פון קאָפּפּעי'ט יונ-

גער און גײסטרײכער הערשערין פאַנאַנדערגעגאָסען איבער פראַנקרײך און דער איבריגער װעלט. די צײט אין פערנעי איז געװען אין יעדען פּרט די גלענצענדסטע פּעריאָדע אין װאָלטעיר'ס לעבען ; פון דאַנען האָט ער אַלס אַפּאָסטאָל און פירשפּרעכער פון פרײהײט, גערעכטיגקײט און טאָלע.יאַנץ באַװיזען אַזעלכע גרױסע מעשיט, װאָס קײנמאָל פריהער האָט קײן אינדיװידועלע פּערזאָן באַװיזען, װעמעס אײנציגע כלי-זין איז געװען די פּען.
דאָ האָט ער פאַרװענדעט דרײ יאָר פון זײן לעבען אױף דעם פּראָצעס צו רעטען די עהרע פון זשאַן קאַלאַ, אַן אַכט-און-זעכציג יערינער זקן, אַ סוחר פון טולוז, װעמעס אינגסטער זוהן איז אַריבער צום קאַטאָליציזמוס און איז דאַדורך אָבגעפרעמדט געװאָרען פון זײן פאַמיליע, און דער עלסטער זוהן, אַ לײכטזיניגער און אױסנעלאַסנער מענש, האָט זיך דאָס לעבען גענומען. באַלד האָקען די קאַטױלישע גלחים פאַרשפּרײט צװישען עולם דעם קלאַנג, אַז דער פאָטער האָט דערשטיקט זײן זוהן דערפאַר, װאָס ער האָט געװאָלט אַריבערנעהן צום קאַטאָליציזמוס, װאָס איז דעם פאָטער פאַרהאַסט. די גאַנצע פאַמיליע איז געשמידט געװאָרען אין קײטען, דער קערפּער פון דעם געפאַנגענעם איז אַרױסגעשטעלט געװאָרען עפענטליך, או ער האָט באַװיזען אײן װוּנדער נאָכ'ן אַנדערען. אין דער זעלבער צײט איז גראַד אױסגעפאַלען דאָס צװײ הונדערטע יאָרצײט פון דער סט. באראטהאלאמעאוס-נאַכט אין טולוז. אין פאַנאַטישער אױפרעגונג האָבען דרײצען ריכטער, טראָץ אַלע באַװײזע געגען דער װאַרהײט פון דער אָנקלאַגע און אָהן אַ שאָטען פון באַװײז פאַר דער שולד, פאַר'משפּט דעם אַלטען מאַן לעבעדינערהײד, געבראָכען צו װערען אױף דער ראָד. דער פּסק איז אױסגעפירט געװאָרען, אָבער נאָך אױף דער ראָר האָט ער גע'טענה'ט אַז ער איז אונשולדינ. די קינדער האָט מען כלומרשט אַלס באַונאַדיגונג פאַרשפּאַרט אין אַ קלױסטער, און געצװוּנגען אָנצונעהמען דעם קאַטױלישען גלױבען. דאַן האָט װאָלטעיר געשריבען אין פערנעי זײן באַריהמטע שריפט װעגען טאָלעראַנץ און האָט אױפגעריסען הימעל און ערד, ביז ער האָט געצװוּנגען אַ רעװיזיע פון דעם פּראָצעס. ער האָט זיך געװענדט צו דער עפענטליכער מײנונג פון גאַנץ אײראָפּאַ, ער האָט געצװוּעען דעם

שטאַטס-דאַט אין פּאַריז אַרױסצופאָדערען די געריכט-אַקטען פון פּאַרלאַמענט אין טולוז.. ד זע פאָדערונג האָט מען אָבגעזאָגט, מען האָט געזוכט די זאַך צו פאַרשלעפּען. ענדליך, נאָך דרײ-יעריגען אונערמיליכען קעמפּפען, האָט װאָלטעיר אױסגעפירט. דער טולוזער אורטײל איז ערקלערט געװאָרען אַלס פאַלש, די עהרע פון דעם הינגעריכטעטען איז צוריקגעשטעלט געװאָרען, און דער פאַמיליע איז צוגע'משפּט געװאָרען שאַדענדערזאַץ. צו זײן גערעכט צו װאָלטעיר'ן דאַרף מען געדענקען, אַז אין דיזער פּעריאָדע זײנען די װערטער ממבּ'מןין בּמ58זפע" (מעקט אױס די שאַנדע) געװאָרען די באַשטענדיגע פאָרמול אין אַלע זײנע בריף.
װײטער האָט װאָלטעיר אין פערנעי זיך פאַרנומען מיט דער פאַמיליע סירװען. דער פאָטער איז געװען אַ קאַלװיניסט און די טאָכטער איז מיט גװאַלט אװעקגעפירט געװאָרען אין אַ קלױסטער. װען זי איז דאָ משוגע געװאָרען האָט מען זי פרײ געלאָזען, און זי האָט זיך דערטרונקען אין אַ ברונען ניט װײט פון איר פאָטער'ס הױז. דאַן האָט מען דעם פאָטער, דער מוטער און זײערע טעכטער באַשולדיגט אין ערמאָר.דען די נאָנע. זײ זײנען אַלע פאַר'משפּט געװאָרען צום טױט. די גאַנצע אומגליקליכע פאַמיליע האָט אין אײראָפּאַ ניט געװוּסט פון קײן אַנדער זיכערערן פּלאַץ װי װאָלטעיר'ס הױז. זײ זײנען אַנטלאָפען צו אים ; די מוטער איז פון צער אױפ'ן װעג געשטאָרבען. אױך דאָס מאָל, אָבװאָל אַ פאַרטריבענער, האָט ער געצװוּנגען דורך דער מאַכט פון זײן פײערדיגער שפּראַך די פראַנצױזישע געריכטען די זאַך אױפצונעהמען פון דאָס נײ און די גאַנצע פאַמיליע איז פרײגעשפּראָכען געװאָרען.
מיט דרײ יאָר שפּעטער האָט װאָלטעיר אין פערנעי אױפגענומען עטאַלאָנד'ן. צװײ יונגעלײט, דע לאַ באַרר און עטאַלאָנד, זײנען אין יאָר 1765 אָנגעקלאָגט געװאָרען, אַז זײ האָבען ניט אַראָבגענומען די היטלען װען זײ זײנען פאַרבײ געגאַנגען אַ פּראָצעסיע, און דיזער טײל פון דער אָנקלאַגע איז געװען אמת, און אַז זײ האָבען אַרײנגעװאָרפען אַ צלם אין װאַסער, און דיזע באַשולדיגונג איז געװען פאַלש. בײדען האָט מען צוערשט פאַרהערט אונטער מאַטערנישען, און דאַן האָט מען לאַ באַרר'ן גערעדערט.

מוטיג איז ער אַרױפגעגאַנגען אױפ'ד עשאַפאָט און האָט נאָר געזאָגט : „איך האָב ניט געקענט גלױבען אַז מען װעט אַ יונגען מענשען טױטען פאַר אַזאַ אונזין." עטאַלאָנד, װעמען מען האָט פאַראורטײלט אָבצושנײדען די רעכטע האַנד און די צונג איז אַנטלאָפען קײן פערנעי, און בײ װאָלטעיר'ן האָט קײנער ניט געװאַגט צו לעגען אױף אים אַ האַנד.
נאָך אײן מאָל האָט װאָלטעיר'ן געגליקט פון פערנעי אַ מענשען-לעבען צו רעטען. אַ יונג פּאָר פאָלק, מאָנבאַלי, זײנען אױף אַ פאַלשער קלאַגע פון מאָרד פאַראורטײלט געװאָרען פאַרברענט צו װערען אױס'ן שײטערהױפען. דעם מאַן האָט מען צוערשט גערעדערט, דאַן פאַרברענט. די הינריכטונג פון דער פרױ איז אָבגלעגט געװאָרען װײל זי איז געװען שװאַנגער. דערװײל האָט װאָלטעיר ערפאַרען פון דער געשיכטע, מיט זײן פײערבליק באַלד אױף דורך געזעהן איר שענדליכקײט, געשיקט אַן אַפּעלאַציע אין פראַנצױזיעען מיניסטעריום, האָט באַװיזען אַז דער מאַן איז אונשולדיק געטױטעט געװאָרען און האָט גערעטעט די פרא פון שטײערהױפען.
און פּונקט װי ער האָט זיך אױפגעאָפּפערט צו רעטען ראָס לעבען פון אונשולדיק אָנגעקלאָגטע, אַזױ האָט ער זיך אױך געאָפּפערט צו רעטען דעם כבוד פון טױטע. אײנע פון די לעצטע נאַכריכטען, װאָס װאָלטעיר האָט ערהאַלטען אױף זײן טױטען-בעט, איז געװען אַז דער פּראָצעס װאָס ער האָט צוריק אױפגעװעקט בנוגע דעם יוסטיץ-מאָרד פון גענעראַל לאַללי, איז געװוּנען געװאָרען און דער ערמאָרדעטער איז פרײגעשפּראָכען געװאָרען פון דער שולד. און אין דיזער פּעריאָדע האָט װאָלטעיר נאָך געפונען צײט צו אַרבײטען לײדענשאַפטליך פאַר דער אָבשאַפונג פון לײב-אײנענטום אין פראַנקרײך, האָט געפונען צײט די פּלימעניצע פון קאָרניל, אַ יתומה, װעמען ער האָט אַרײנגענומען צו זיך אין הױז, צו ערציהען און איר פאַרשאַפען אַ רײכען נדן, צײט צו פאַרװאַנדלען פערנעי פון אַן עלענדען דערפעל אין אַ טעטיגער און פאַרמעגליכער שטאָדט, און צײט צו שרײבען זײן אָבהאַנדלונג איבער דעם גײסט און די זיטען פון די פעלקער, זײן פּירוש אױף דער ביבל, זײן געד שיכטע פון דער אײנפירונג פון קריסטענטום, זײן פילאָזאָפישעם

װערטער-בוך און אַלע יענע הױפּט-װערק אין װעלכע ער האָט פאַרפאָלגט נאָר דעם אײן ציל : די קריסטליכע דאָגמאַטיק אונטערצוגראָבען, װעלכע ער האָט געגלױבט איז דער װאָרצעל פון גאַנצען אָבערגלױבען, פון דער גאַנצער מאַכט פון דער גײסטליכקײט און פון אַלע איבלען װאָס קומען אַרױס פון איר. דערבײ האָט ער אױך ניט פאַרנאַכלעסיגט דאָס נעזעלשאַפטליכע לעבען. ער האָט אױסגעבױט אין פערנעי אַ פּריװאַטען טעאַטער און האָט געבראַכט צו זיך די בעסטע אַקטיאָרען. אַלץ װאָס אײראָפּאַ האָט פאַרמאָגט אין גײסט און טיכטיגקײט האָט זיך געצױגען צו אים קײן פערנעי. אָט אַזױ גלאַנצט דער נאָמען פערנעי אין דער געשיכטע ! דער רוהם װאָס געהט אַרױס פון קאָפּפּעי קען זיך נאַטירליך דערמיט ניט מעסטען, אָבער האָט ניט װעניגער זײן גרױסקײט און זײן װערט. אױך דאָ איז עס געװען דורשט נאָך גערעכטיגקײט, אַ ליבע צו װאַרהײט און פרײהײט פון אײדעלסטען סאָרט, װאָס איז פון גלות געקומען אַהער. שפּעטער אױך אין דעם נײנצענטען יאָרהונדערט האָט יעדע פון די דרײ גרױסע הױפּטלענדער זײן גרעסטען שריפשטעלער אין גלות פאַרשיקט : ענגלאַנד — לאָרד בײראָן, דײטשלאַנד — הײנריך הײנע, פראַנקרײך — װיקטאָר הוגאָ. אָבער מיט'ן אָנפאַנג פון 91טען יאָרהונדערט איז די צײט געװען פאַרבײ װען די שריפטשטעלער האָבען געבילדעט אַ גרױסמאַכט. אַפילו אַ זשעני פון װאָלטעיר'ס ראַנג װאָלט אין דיזען יאָרהונדערט קױם אױסגעאיבט אַן אױסערליך מערקבאַרען אײנפלוס, און מאַדאַם דע סטאַל איז יעדענפאַלס װײט פון קענען שטעהן מיט אים אױף אַ גלײכער מדרגה פון געניאַליטעט. אױסערדעם איז איר אױפגאַבע געװען אַ גאַנץ אַנדערע. די אױסערע מאַכט פון דער קירכע איז פאָרלױפיג געװען געבראָכען, און איר נײסטיגע ריכטונג איז געװען צו רעליגיעז אום זי זאָל קענען געהן אין װאָלטעיר'ס פאַרלאָזענע װעגען. דער פּאָליטישער אַבסאָלוטיזם איז געװען אַזױ מעכטיג, אַז בלױז ניט צו דערמאָנען דעם נאָמען פון פראַנצױזיעען קײזער אין אַ װערק איבער דײטשלאַנד איז באַטראַכט געװאָרען פאַר אַ דעמאָנסטראַציע און איז אַלס אַזעלכע באַשטראָפט געװאָרען. אָבער עס איז געװען אן אַרבײט, װאָס ניט דורך די ענדערונגען פון דער רעװאָלוציאָן האָט זי געקענט געטאָן װערען, און ניט

דורך רי גזרות פון דער אימפּעריע-פאַרבאָטען װערען — די אַרבײט אונטערצוגראָבען די בערג רעליגיעזע, מאָראַלישע, געזעלשאַפטליכע, נאַציאָנאַלע און קינסטלערישע פאָראורטײלען, װעלכע זײנען געלעגען אױף אײראָפּאַ מיט נאָך אַ שװערערען דרוק װי נאַפּאָלעאָנ'ס װעלט-מאָנאַרכיע, אַ װעלט-מאָנאַרכיע װאָס איז טאַקע נאָר דורך זײ איבערהױפּט מענליך געװאָרען. אין מאַנכע פון דיזע פאָראורטײלען, איבערהױפּט קינסטלערישע און נאַציאָנאַלע, איז אַפילו װאָלטעיר געכאַפּט געװען. געגען דיזע אַלע האָט מאַדאַם דע סטאַל פון קאָפּפּעי געעפענט דעם קריג. איבריגענס האָט זי אױך, װי װאָלטעיר, ניט פאַרנאַכלעסיגט דורך דעם דאָס געזעלשאַפטליכע לעבען, האָט אױך איר אײגענעם טעאַטער געהאַט, האָט געשריבען דראַמען און האָט אַלײן זײ געשפּילט. די שלאָס-באַזיצערין פון קאָפּפּעי מעג דעריבער פּונקט אַזױ אָנגערופען װערען אײדעל אין איר טעטיגקײט װי דער פילאָזאָף פון פערנעי ; זי איז געװען װעניגער גליקליך און מעכטיג אין אירע שטרעבונגען, אָבער דורך איר געשלעכט און אירע לײדען — נאָך אינטערעסאַנטער. ער איז געװען אומשטאַנד אױפצוטאָן מער פאַר אַנדערע, זי האָט געמוזט באַשיצען זיך אַלײן.