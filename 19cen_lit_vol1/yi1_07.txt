נאָדיע.
אין אײן צײט מיט „אָבערמאַן" איז אױפ'ן פראַנצױזישען ביכערמאַרק ערשינען אַ קלײנער ראָמאַן, װאָס האָט געהאַט זײן אורשפּרונג אין אַ גײסטיגער טענדענץ װאָס איז געװען פאַרװאַנדט מיט סעינאַנקור, און װאָס זײן פאַרפאַסער איז אױך געװען אַ פאָרלױפער פון גרעסערע גײסטער װי ער אַלײן. ער האָט באַזעסען אַרײכען, בױגזאַמען טאַלאַנט, אַ נײגונג צום פאַנטאַסטישען אין דער פּאָעזיע אין אַ גראַד װאָס איז העכסט אונגעװײנליך אין דער פראַנצױזישער ליטעראַטור, און אַ מוט נײע װעגען אױסצוטרעטען, אַזױ אַז ער איז ניט נאָר אַ פאָרלױפער נאָר אױך אַ פּיאָנער. דיזער שריפטשטעלער איז געװען שארל נאָדיע (זמ1אַמא) און דער נאָמען פון דעם קלײנעם ביכעל „דער מאַלער פון זאַלצבורג".
שאַרל נאָדיע, װעלכער געהער צו דער עמיגראַנטען-ליטעראַטור בלױז מיט אַ פּאָר פון זײנע יוגענד-שריפטען און זאָנסט האָט ער זײן פּלאַץ אין דער ראָמאַנטישער שולע אין פראַנקרײך, איז געבאָרען געװאָרען אין בעזאַנסאָן אין 1780. זײן פאָטער איז געװען אַ באַגאַבטער און ערליכער מענש, שטרענג אַלס רעגירונגסבעאַמטער ליבליך אין דערהײם, אַן אָפענער אָנהענגער פון דער פילאָזאָפיע פון אַבּטען יאָרהונדערט, װעלכער האָט ערצױגען זײן זוהן נאָך די פּרינציפּען פון רוסאָ'ס „עמיל". שאַרל האָט פריה אַרױסגעװיזען אַן ערשטױנליכע באַגאַבטקײט צום לערנען, און פילזײטיגע אױסערגעװײנליכע פעהיגקײטען. שױן צו זײן לבּטען יאָר איז ער געװען אַזאַ טיכטיגער פילאָלאָג, אַז האָט אָנגזן-

שריבען „אַ לעקסיקאן איבער די פראַנצײזישע אָנאָמאַטאָפּעאישע װערטער", װעלכען דאָס בילדונגס-מיניסטעריום האָט אַנערקענט פאַר װירדיק אַרײנגענומען צו װערען אין די שול-ביבליאָטעקען, און צו 18 יאָר איז ער געװען אַזאַ טיכטיגער נאַטור-פאָרשער, אַז ער האָט אַרױסגעבראַכט אַ װערק איבער די פיהל-הערנער און די געהער-אָרגאַנען פון אינזעקטען. אין דער אײגענער צײט איז זײן ערשטער ראָמאַן געװען אין דרוק.
זײן קינדהײט און ערשטע יוגענד זײנען געװען זעהר שטיר מישע. צו דרײצען יאָר האָט ער איבערגעלעבט די טעראָרהערשאַפט און האָט געזעהן די שרעקען פון דער נאָהנט, דען זײן פאָטער איז געװען פּרעזידענט פון דעם רעװאָלוציאָנערען געריכט אין בעזאַנסאָן. אין 1793 האָט דער קלײנער, הײספיהלענדער און ענערגישער אינגעל גערעטעט אַ פרױען-לעבען. אַ דאַמע אין דער שטאָדט איז פאַרקלאָגט געװאָרען אין שיקען געלט-שטיצע צו אַ קרוב, אַן עמיגראַנט בײ דער רהײן-אַרמײ. איר שולד איז געװען קלאָר, די װערטער פון געזעץ גאַנץ דײטליך, קײן רעטונג האָט זיך ניט געזעהן. אָבער װען אַ פרײנד פון דער פאַמיליע און דער דאַמע האָט די אָנגעלעגענהײט ערקלערט צו שאַרל נאָדיע און דיזער האָט אומזיסט געבעטען בײ זײן פאָטער פאַר'ן לעבען פון דער אנגעקלאָגטער, איז ער געפאַלען אױפ'ן פּלאַן צו שרעקען זײן פאָטער אַז ער װעט זיך אַלײן טױטען אױב דער טױט-אורטײל אױף דער דאַמע װעט אױסגעפירט װערען. ער האָט אין זײן סטראַש.ינעק אַזױ פיל ערנסט אַרײנגעלעגט און אַרױסגעװיזען אַזאַ פעסטען אַנטשלוס, אַז דער פאָטער האָט אין דעם אַנטשײדענדען מאָמענט נאָכגעגעבען. פאַר מורא צו פאַרלירען זײן זוהן האָט ער דערשטיקט זײן רױמישע טוגענד און האָט די שולדיגע פרײגעשפּראָכען.
אין זעלבען יאָר איז ער אַװעקגעשיקט געװאָרען קײן שטראַסבורג, װאָרום דער אונטערריכט אין בעזאַנסאָן איז ניט מער גענוג געװען פאַר אים, און דער צופאַל האָט געװאָלט ער זאָל אַרײנגעבראַכט װערען אין דעם הױז פון דעם טרױעריג-באַרימטען יולאָזשיוס שנײדער, דער גליון-רעגענט פון אַלזאַס, װעלכער האָט באַלד דערױף געענדיגט זײן לעבען אױפ'ן עשאַפאָף אין פּאַרוז.

די סצענען װעלכע ער האָט איבערגעלעבט אין שטראַסבורג זײנען געװען אַזױ װי געשאַפען אום צו באַפרוכטען די אײנבילדונגסקראַפט פון דעם צוקונפטיגען ראָמאַן-שרײבער. אַלס יונגער אינגעל איז ער דאַן באַלד אין פּאַריז געװאָרען אַ צושױער פון דער לײכטזיניגקײט און פאַרגעניגענס-געיעג װאָס האָט געהערשט אונטער דעם דירעקטאָריום און װען ער האָט אין 1798 זיך אומגעקערט קײן בעזאַנסאָן האָט ער זיך שטאַרק אינטערעסירט מיט די פּאָליטישע געפאַנגענע און פאַרדעכטיגטע אין דער שטאָדט. ער איז אָנגעקלאָגט געװאָרען אַלס געפערליך פאַר דער געזעלשאַפט ; אײן נאַכט איז זײן טיר אױפגעבראָכען און זײנע פּאַפּירען אונטערזוכט געװאָרען ; מען האָט בלױז געפונען זײנע אַרבײטען איבער די װאָרצלען פון װערטער און די פיהל-הערנערדיגע פליגעלעך. אָבער דאָס דײצענדע אין דער סיטואַציאָן האָט אױפגעװעקט זײן פּאָעטישע ליבע צו אַװאַנטורען ; עס איז אים געפעלען אַרײנצוטרעטען אין קריג מיט די מאַכט-באַזיצער, זיך שטעלען אין געפאַרען, צו פיהלען זיך פאַרפאָלגט. ער האָט ניט געהאַט און האָט אױך שפּעטער ניט ערװאָרבען קײן פּאָליטישע איבערצײגונגען, אָבער ער האָט געקעמפּפט פאַר דער פרײהײט, און אונטער אַלע זיך װעקסלענדע רעגירונגען אין פראַנקרײך האָט ער שטענדיק געהערט צו דער אָפּאָזיציאָן, איז געװען רעליגיעז אונטער דער רעפּובליק, פרײזיניג אונטער דער אימפּעריע, א. אַ. װ. דער דעספּאָטיזם פון דעם ערשטען קאָנסול האָט אים אַזױ אױפגעבראַכט אַז אין עלטער פון צװאַנציג יאָר האָט ער אַרױסגעלאָזט געגען אים זײן אָדע „לאַ נאַפּאָלעאָן". אַזױ װי אין דעם געיעג צו אַנטדעקען דעם פאַרפאַסער זײנען אַרעסטירט געװאָרען אַ מאַסע אונשולדיגע פּערזאָנען, דאַרונטער אױך דער דרוקער, האָט נאָדיע זיך אַלײן אַרױסגעגעבען אַלס דער פאַרפאַסער און האָט פאַרבראַכט עטליכע מאָנאַטען אין געפענגניס אין פּאַריז און שפּעטער איז ער אַרױסגעשיקט געװאָרען אין זײן געבורטס-שטאָדט, זואו ער איז געשטאַנען אונטער דער אױפזיכט פון דער פּאָליצײ. פון דיזען אױגענבליק האָט זיך פאַר נאָדיע אָנגעפאַנגען אַ לאַנגע רײהע פון פאַרפאָלגונגען און אונטערדריקונגען מצד דער רעגירונג, װעלכע זײנען דעם יונגען פּאָעט אָפט געװיס העכסט

פײנדליך געװען, אָבער װעלכע זײנען אױך געװיס פון זײן לעבעדיגער און אימער מעטיגער פאַנטאַזיע איבערטריבען געװאָרען. זיכער איז עס יעדענפאַל, אַז אום פון די פאַרפאָלגונגען צו אַנטלױפען פלעגט ער פליהען פון אײן באַהעלטניש אין די יוראָבערג אין דער אַנדערער, האָט געלעבט און געשריבען אין אונבאַזוכטע און אײנזאַמע דערפער און איז קײנמאָל ניט געבליבען אױף אײן אָרט לאַנג גענוג אום דאָס אָנגעהױבענע מאַנוסקריפּט צו ענדיגען. אַזױ האָט ער, אין זעהר יונגען עלטער, אױסער די אײנדריקע פון דער עפּאָכע װאָס ער האָט שױן פריהער ערהאַלטען, קענען געלערנט פאָלשטענדיק די געפיהלען און שטימונגען פון די פאַרטריבענע און עמיגראַנטען. און דיזע געפיהלען און שטימונגען בילדען דעם הינטערגרונד פון זײן ערשטען דיכטערישען פאַרזוך. „דער מאַלער פון זאַלצבורג" איז געשריבען געװאָרען אין די בערג אין שטענדיגען בײטען פון פּלאַץ.
„דער מאַלער פון זאַלצבערג, מאַגעבוך פון די געפיהלען פון אַ לײדענדען האַרצען, מיט אַ בײלאַגע פון מאָנאַסטיר געדאַנקען" — אָט דאָס איז דער טיטעל פון דער ערשטער אױסגאבע, פּאַריז 1803. די מאָנאַסטיר-געדאַנקען, װעלכע זײנען דאָ דער צוגאָב צום ראָמאַן, האָבען אַ געװיסען אינטערעס אַלס אױסדרוק פון דער שטימונג װאָס האָט דעמאָלט געהערשט בײם יונגען דור. זײ האָבען דעם זעלבען צװעק װי בײ רענעי — צו זאָגען אַ קרעפטיג װאָרט פאַר דער װידער-אײנפירונג פון די מאָנאַסטירען. דאָס גאַנצע איז אַ מאָנאָלאָג, געהאַלטען פון אײנעם װאָס איז נאָך זײן מײנונג העכסט אונגליקליך, און ער קלאָגט דאַרױף װאָס עס איז ניטאָ קײן מאָנאַסטיר װוּ ער װאָלט געקענט געפינען אַנטרינונג ; אין יאָמערנדע יאָמערנדע װערטער װיל ער, װי עס שײנט, רעכטפערטיגען זײן אַרײנטריט אין דעם טראַפּיסטען-אָרדען.*)
„איך, נאָך אַזױ יונג און שױן אומגליקליך : אַ דאַנק מײ-
*) טראַפּיסטען — אַן אַסקעטישער מאָנאַכען-אָרדען װעלכער האָט זיך געגרינדעט אי ן פראַנקרײך און זיך פאַרשפּרײט אין אַנדערע לענדער. די טראַפּיסטען פלעגען געהן אָהן העמדער, פלעגען זיך ערנערען בלו יז מיט רײז און קאַרטאָפעל און פלעגען שטענדיק אָבחיטען דעם גדר פון שװײגען.

נע פריהע ערפאַרונגען האָב איך פאַראַכטעט דאָס לעבען און די
געזעלשאַפט, און איצט בין איך פאָלשטענדיק פאַרפרעמדט פון
די מענשען װאָס האָבען פאַרװוּנדעט מײן האַרץ. יעדע האָפ-
נונג פאַרלאָרען, אין לעבען ענטױשט, זוך איך אין מײן אומ-
ליק אַ רעטונג און געפין עס אין ערגיץ ניט."
דאַן פאָלגט אַ לאַנגע לױב-רעדע אױף מגזנאַכען און מאָנאַשקעס, „דיזע מלאכים פון פרידען, װעלכע אימער נאָן- בעטען, טרײסטען, ערציהען, פּפלעגען קראַנקע, טוען צדקוז, באַגלײטען פאַראורטײלטע צום עשאַפאָט און בינדען די װוּנדען פון העלן-ען", װי אַזױ האָבען עס אַזעלכע געטליכע מענער און פרױען געקענט ברענגען אױף זיך פאַרפאָלגונגען װאָס האָבען קײן גלײכען צו זיך אין דער געשיכטע פון פאַנאַטיזמוס ? װי אזױ האָבען עס די געזעצגעבער פון אַבּטען יאָהרהונדערט געקענט װיסען אַזױ שלעכט דאָס מענשליכע האַרץ, אַז זײ האָבען ענטװעדער גיט פאַרשטאַנען אָדער ניט געפיהלט קײן אײנציגען פון די אומשטענדען, צוליב װעלכע די רעליגיאָן האָט באַשאַפען דעם מאָנאַסטיר !
„דאָ שטעהט פאַר אײך אַ גאַנצער דור, װעמען די פּאָ-
ליטישע געשעהענישען האָבען געגעבען אַן ערציהונג װי די
װאָס אַכילעס האָט אַמאָל געקראָגען. מען האָט אונז גענערט
מיט לױבען-מאַרך און לױבען-בלוט ; און יעצט װען אַ רעגי-
רונג װעלכע לאָזט קײן זאַך ניט פאַר'ן צופאַל און װעלכע באַ-
שטימט זאָגאר די צוקונפט (דאָס מײנט ער נאַפּאָלעאָנ'ס רע-
גירונג, געגען װעלכער אַזעלכע אױסדריקען זײנען געװאַגט)
שטעלט אַ צאַם צו דער געפערליכער אַנטװיקלונג פון די יוגענד-
קרעפטען און זאָגט צו זײ : ביז דאַנען און װײטער ניט ! —
פאַרשטעהען זײ יעצט װעלכע טרױעריגע פאָלגען קענען אַרױס-
קומען פון אַזױ פיעל אונטערדריקטער לײדענשאַפט און אונבאַ-
נוצטער קראַפט, װיפיעל נסיונות צו זינד עס עקזיסטירען אין
אַ לײדענשאַפטליכען, מעלאַנכאָלישען, װעלט-מידען האַרצען ?
מיט ביטערקײט, מיט שרעק ערקלער איך : װערטהער'ס רע-
װאָלװער און דעם תּליונ'ס האַק האָבען שױן שיטער געמאַכט
אונזערע רײהען. דיזער דור הױבט זיך אױף און פאָדערט מאָ-
גאַסטירען פון אײך !"

גאַנץ געװיס אַ באַשײדענער און סענטימענטאַלער פאַרלאַנג פון אַ דור װאָס ערקלערט זיך אַלס ערצױגען אױף לױבען-מאַרך ! אָנער מען פיהלט אַ געװיסע טראָציגקײנז הינטער דיזער באַשײדענער, דאָך ניט בוכשטעבליך געמײנטער פאָדערונג. די אונגעדילדיגע מעלאַנכאָליע כאַפּט זיך אָן אַבי-װאָס אַלס מיטעל צו שטילען דעם שמערץ.
אין אַ פאָררעדע װאָס נאָדיע האָט איז —1 צונעגעגען צו אַ נײער אױפלאַגע פון דעם בוך שפּדעכט ער זיך אױס איבער די צײט-אומשטענדען װאָס האָבען עס אַרױסגערופען : די רעגירונג פון דעם דירעקטאָריום, זאָגט ער, איז געװען אַלץ אין דער װעלט, אָבער ניט סענטימענטאַל. די שפּראַך פון טרױמערײ און לײדענשאַפט, פיר װעלכער רוסאָ האָט מיט דרײסיג יאָר פריהער באַשאַפען אַ פאַראיבערגעהענדע מאָדע, איז צום שלוס פון יאָרהונדערט באַטראַכט געװאָרען אַלס לעכערליך. אַנדערש אָבער איז עס געװען אין דײטשלאַנד, „דיזען װוּנדערבאַרען דײטשלאַנד, דאָס לעצטע פאַטערלאַנד פון דער אײראָפּעאישער דיכטונג, די צוקונפטיגע װיג פון אַ קומענדער קרעפטיגער געזעלשאַפט, אױב אַ געזעלשאַפט איז נאָך איבערהױפּט מעגליך אין אײראָפּאַ, און דײטשלאַנד'ס אײנפלוס האָט דעמאָלט אָנגעהױבען בײ אונז צו גילטען. — מיר האָבען געלעזען װערטהער, געץ פאָן בערליכינגען און די רױבער"...
דער העלד אין נאָדיע'ס בוך איז געשאַפען נאָך דעם טיפּ פון װערטהער, ער איז צװאַנציג יאָר אַלט, אַ מאַלער, אַ פּאָעט, און פריהער פון אַלץ אַ דײטש — אָבער ער איז אַ בלאַסע, מאַטע נאָכאַהמונג װעלכע שטעהט אונענדליך װײט הינטער דעם אָריגינאַל. שאַרל — ער טראָגט נאָדיע'ס אײגענעם נאָמען — איז אַן עמיגראַנט. צוליעב פּאָליטישע אורזאַכען איז ער אױסגעװיזען פון בײערן. צװײ יאָר לאַנג האָט ער זיך געװאַלגערט איבער אײראָפּאַ אַלס אַ פליכטלינג װאָס קען קײן רוה ניט געפינען, צװײ יאָר לאַנג האָט ער נאָדיע'ס אײגענעם לעבען געלעבט. בלױז אײן געפיהל האָט אים אױפגעהאַלטען, די ליבע צו אַ מײדעל, װעלכע טראָגט דעם פּאָעטישען נאָמען יולאַליאַ ; ער קומט צױרק און —

אָ, הערט איר הימלען ! — יולאַליאַ איז אומטרײ, יולאַליאַ האָט אַן אַנדערען געהײראַט.
דער פאַרראַטענער ליבהאָבער קען ניט בײשטעהן דעם פאַרלאַנג אומצוטרײבען זיך אַרום דעם אָרט װוּ זי װױנט. אײנמאָל באַגעגענט ער זי און — אָה, הימעל ! — יולאַליאַ, װעלכע האָט די גאַנצע צײט פון אים גאָרניט געהערט און האָט ערהאַלטען אַ פאַלשע נאַכריכט אַז ער איז טױט, האָט נאָר מיט טרערען, נאָר אױס געהאָרזאַמקײט צו איר מוטער, און ענדליך צוליב אַ שװאַכער ענליכקײט פון דעם יונגענמאַן צו שאַרל'ן, געהײראַט מיט אײנעם אַ הער שפּרנק, װעלכער, װי עס צײגט זיך, איז אײנער פון די אײדעלסטע מענשען. דאַן קומען װערטהער-קלאַגען, װערטהערשטימונגען א. ז. װ. דאָס אַלץ אָבער אין זעהר אַן אָבגעשװאַכטען טאָן אין פאַרגלײך צו װערטהער. שאַרל לאָזט זיך אַרײן אין װעהמוטיגע שטימונגען : דאָ האָט ער זי געזעהן צום ערשטען מאָל, דאָרט האָט ער געפיהלט די ערשטע טונקעלע פאָרגעפיהלען איבער דער צוקונפט ; דאָ, אין ענטציקונג פון איר, האָט ער פאַרגעסען זײן פּאַפּיר, זײנע בלײשטיפטען, זײ אָססיאַן ; דאָרט, װוּ די בױמער זײנען שױן איצט אױסגעהאַקט, האָט ער באַשלאָסען צו באַגראָבען זײן באַליבטען װערטהער, און יעצט שפּירט ער לוסט זײן אײגענעם קבר צו גראָבען. װערטהער איז געװען שאַרל'ס פרײנד, און מען זעהט אַז ער האָט אים גענומען פאַר אַ מוסטער. נאָר אין אײן פּונקט איז שאַרל קרעפטיגער און מענשליכער װי װערטהער, נעמליך אין זײן צאָרן-אױסברוך איבער די שטערונגען װאָס שטעלען זיך צװישען אים און זײן געליבטער :
„װאַרום האָב איך ניט געװאַגט צו שליסען זי אין מײנע
אָרעמס, צו כאַפּען זי אַזױ װי מײן רױב, אַװעקפירען זי װײט
פון מענשען און אין אָנגעזיכט פון דעם הימעל ערקלערען זי
אַלס מײן װײב ! אָבער אױב אַפילו נאָר אַזאַ פאַרלאַנג איז
שױן אַ פאַרברעכען, טאָ װאַרום איז עס אַזױ טיף פאַרבונדען
מיט מײן װעזען און זײן, אַז איך קען עס ניט אױפגעבען און
גיט שטאַרבען ? אַ פאַרברעכען האָב איך געזאָגט ! אין די צײ-
טען פון באַרבאַרײ, אין די טעג פון אונװיסענהײט און קנעכט-
שאַפט איז אײנעם אָדער אַנאַנדערען פון דער סטאַדע אײנגע-

פאַלען זײנע פאָראורטײלען אַרונטערצושרײבען און האָט דאַן
געזאָגט : „דאָ האָט איר געזעצען." װאָס פאַר אַ פאָרבלענ-
דעניש פון דער מענשהײט ! װאָס פאַר אַ פאַרעכטליכער שפּיל
עס איז צו זעהן אַזױ פיעל דורות געלײטעט פון די פאָראורטײ-
לען און קאַפּריזען פון אַ לאַנג פאַרשטאָרבענעם דור !"
העכסט קאָמיש קלינגט גלײך נאָכדעם אַ פײערליכער לױבגעזאַנג אױף קלאָפּשטאָק'ס „משיח", אַרױסגערופען, װי עס איז קלאָר, פון אַנדערע, אָבער זעהר פאַרשײדענאַרטיגע עראינערונגען װעגען װערטהער.
„אָה, געטליכער קלאָפּשטאָק ! — ברעכט שאַרל אױס —
מט װאָס פאַר אַ פּראַכט דו פירסט-פאָר פאַר אונזערע אױגען
אַלע װוּנדער פון דער פּאָעזיע און די ברענגסט אונז אַרײן
אין דער געטליכער פאַרזאַמלונג װוּ די ערשטגעבאָרענע פון
צװישען די מלאכים זינגען די מיסטעריען פון די הימלען, אָדער
װוּ די כרובים אין הײליגען ציטער פאַרדעקען זײערע געזיכ-
טער מיט גאָלדענע פליגעל !"
דיזער שפּרונג איז אַביסעל צו גרױס ; אָבער גראַדע דיזער געמיש פון רעװאָלוציאָנערע אינסטינקטען און ראָמאַנטישען עקסטאַז, װעלכער װאָלט אױסגעזעהן נאַריש אין יעדער אַנדער צײט, איז װײט פון איבערראַשענד אין דער עמיגראַנטען-ליטעראַטור ; ער באַגעגענט זיך בײ אַלע שרײבער. בײ שאַטאָבריאַן טרעט ער אױף אַלס סאַטאַנישער קאַטאָליציזם, בײ סעינאַנקור אַלס סענטימענטאַלער און ראָמאַנטישער אַטעאיזם, בײ נאָדיע אַלס פּראָטעסט געגען דער געזעלשאַפטליכער אָרדנונג, װאָס פאַראײניגט זיך מיט דער משיח-טרױמערײ. דער כאַראַקטער פון דעם געמיש איז פאַרשײדען, אָבער דער גרונד-שטריך איז איבעראַל דערזעלבער.
עס װײזט זיך אַרױס אין דעם ראָמאַן אַז יולאַליאַ'ס מאַן איז ניט װעניגער אומגליקליך װי איר אומגליקליכער ליבהאָבער. ער האָט זײן יוגענד-געליבטע פאַרלאָרען דורכ'ן טױט און קען דיזען פאַרלוסט קײנמאָל ניט פאַרגעסען, אַפילו ניט בײ יולאַליאַ'ס זײט ; ער זעהט יולאַליאַ'ס און שאַרל'ס ליבע, און אום זײ ניט צו שטעהן אין װעג נעהמט ער אײן גיפט און שטאַרבט, נאָכדעם װי ער בעט בײ רי ליבענדע פאַרצײהונג פאַר די לײדען װאָס ער

האָט זײ, ניט װילענדיק, „דורך זײן אונגליקליכען לעבען", פאַראָפט. עס איז אונמעגליך זיך פאָרצושטעלען אַ מער סימפּאַטישען מאַן. אָבער די ליבענדע צײגען זיך אַרױס ניט װעניגער אײדעל װי ער ; איבערהױפּט איז יולאַליאַ צו הױכמוטיג אום צו ציהען נוצען פון אַזאַ טרױעריגען טױט. זי געהט אין מאָנאַסטיר און שאַרל דערטרינקט זיך אין דער דאָנײ. צװײ זעלבסטמאָרדען און אײן פרײװיליגע אײנשפּאַרונג אין אַ נאָגען-קלױסטער — דאָס איז צו יענער צײט געװען די געװײנליכע ענדע פון ראָמאַנען.
װי װעניג באַדײטענד דיזער ראָמאַן איז אַלס גײסטיגער פּראָדוקט, אַזױ אינטערעסאַנט איז ער אַלס היסטאָרישער דאָקומענט. עס האָט געדױערט בלױל 10 קורצע יאָר און נאָריע האָט זיך דערהױבען איבער דיזער אָנפאַנגס-שטופע פון זײן אנטװיקלונג און מיר װעלען אים, װי שױן אָנגעדײטעט, װידער באַגעגענען אױף אַ העכערער אַנטװיקלונגס-מדרגה פון דער פראנצױזישער ליטעראַטור)ן קײנער האָט אַזױ אָפט ניט געביטען זײן געשטאַלט װי ער — און דער שמעטערלינג איז שעהנער װי די לאַרװאַ.**)
*) זעח, באַנד, „די ראָמאַנטישע שולע אין פראַנקרײך", נאָדיע.
**) דאָס װערימעל פון װעלכען עס קומט אַרו יס אַ פליגעלע אָדער אָ זשוש
