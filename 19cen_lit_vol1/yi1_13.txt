מאַדאַם דע סטאַל'ס „איבער דײטשלאַנד."
דאָס בוך איבער דײטשלאַנד, װאָס איז אַזױ לאַנג אונטערדריקט און אַזױ שטאַרק פאַרפאָלגט געװאָרען, דארף באַטראַכט װערען אַלס דאָס צײטיגסטע װערק פון מאַדאַם דע סטאַל'ס בילדונג און אינטעליגענץ. עס איז די ערשטע פון אירע גרעסעע שריפטען, אין װעלכער זי פאַרטיפט זיך אַזױ פאָלשטענדיק אין איר געגענשטאַנד, אַז עס שײנט אַז זי האָט איר אײגענע פּערזענליכקײט אינגאַנצען פאַרגעסען. זי שילדערט מער ניט אין דיזען װערק זיך אַלײן, זי טרעט נאָר אױף אַזױ װײט אױף װיפיעל זי רעדט פון אירע רײזען אין דײטשלאַנד און גיט איבער אירע געשפּרעכען מיט די באַריהמטסטע מענשען פון דיזען לאַנד — אָנשטאָט אַ זעלבסט-פאַרטײדיגונג אָדער אַן אױסדרוק פון איר פּערזענלכען אידעאַל האָט זי דאָ געגעבען אירע לאַנדסלײט אן איבערבליק איבער אַ װעלט װאָס איז געװען אינגאַנצען נײ פאַר זײ. דאָס לעצטע װאָס די פראַנצױזע האָבען געהערט פון דײטשלאַנד'ס גײסטיגען לעבען איז געװען, אַז אין בערלין לעבט אַ קעניג, װאָס איז אַלע טאָג געזעסען בײם טיש מיט פראַנצױזישע פילאָזאָפען און דיכטער, אַז ער האָט געשיקט זײנע מיטעלמעסיגע פראַנצױזישע פערזען צו װאָלטעיר'ן, װעלכער האָט זײ אים אױסגעבעסערט, און אַז ער האָט ניט געװאָלט אנערקענען אַז עס איז פאַראַן אַ דײטשע ליטעראַטור. און איצט, ניט קײן סך יאָרען שפּעטער, האָבען זײ ערפאַרען, אַז אין דיזען לאַנד, װעלכעס האָט זיך נאָר-װאָס אונטערװאַרפען צו זײערע זיגרײכע אַרמײען, האָט אַזױ װי דורך אַ צױבערװאָרט אין דעם משך פון אײן אײנציגען

דור אױפגעבליהט אַן אונגעהױער גרױסע און העכסט באַלערענדע ליטעראַטור, װעלכע מען האָט זאָגאַר געװאַגט צו שטעלען נעבען, אױב ניט איבער זײער אײגענער. און דאָס בוך האָט געגעבען אַ פאָלשטענדיק, אַלזײטיג בילד פון דיזען פרעמדען גײסטיגען לעבען און דיזער פרעמדער ליטעראַטור. עס האָט זיך אָנגעהױבען מיט אַ שילדערונג פון דער אױסערער פיזיאָנאָמיע פון דעם לאַנד און די שטעדט, האָט סקיצירט דעם געגענזאַץ צװישען נאָרד און זידידײטשלאַנד, צװישען דעם טאָן און די זיטען אין װיען און בערלין ; האָט אַפילו געגעבען אַ באַשרײבונג פון דער דײטשער אוניװערזיטעט-בילדונג און פון דאָס נײע לעבען װאָס דאָס אױפטרעטען פון פּעסטאַלאָצצי האָט געגעבען דער ערציהוננ.
װײטער ברענגט דאָס בוך אן איבערבליק איבער דער דעמאָלדיגער דײטשער פּאָעזיע װעלכע איז פאר די פראַנצױזען נאָך קלערער געמאַכט געװאָרען דורך די פיעלע געדיכטע און דראַמאַטישע פראַגמענטען װאָס זי האָט איבערזעצט, און אום צו מאַכען דאָס װערק אינגאַנצען פאָלקאָם, האַלט זיך די פאַרפאַסערין ניט אָפּ אפילו פון צו געבען אָן איבערבליק איבער דער אַנטװיקלונג פון דער דײטשער פילאָזאָפיע פון קאַנט ביז שעללינג.
די באַגריפען װעגען דער נאַיװיטעט, דער גוטמוטיגקײט און אָפענהערציגקײט פון די דײטשען װעלכע האָבען געהערשט אין פראַנקרײך ביז צום יאָר 1870, זײנען צו פאַרדאַנקען מדאַם דע סטאַל. זי האָט זיך באַקענט מיט'ן פאָלק װעלכעס האָט אין דער צײט פון דעם דרײסיג יערינען קריג און אונטער דער רעגירונג פון פרידריך דעם גרױסען געמאַכט גאַנץ אײראָפּאַ קלינגען מיט זײן װאַפען, פּונקט דעמאָלט װען עס איז פּאָליטיש און מיליטעריש געװען אָבגעשװאַכט און ערנידעריגט, און האָט דערפון געצױגען דעם שלוס װעגען דעם פרידליכען און אידילישען כאַראַקטער פון די דײטשען. די װאַרימקײט פון דעם קאַכעל-אױװען, דאָס ביר און דער טאַבאַק האָבען איר אױסגעװיזען װי זײ װאָלטען פאַרשפּרײט אַן אײגענאַרטיגע, שװערע און דומפּפע אַטמאָספערע אַרום דיזען פאָלק, און זי האָט געזוכט אין דעם אַלײן די שטאַרקײט פון זײן מאָראַלישען ערנסט, פון זײן גײסטיגער אונאָבהענגיגקײט.

זי װערט ניט מיד צו לױבען די עהרליכקײט און אױפריכטיגקײט פון די דײטשע מענער, און בלױז דאָ און דאָרט גיט זי אַ װוּנק אױף דעם אָפטען מאַנגעל בײ זײ אין פײנקײט און טאַקט. מען פיהלט אַז זײער אונטערהאַלטונג פלעגט איר אָפד מיד מאַכען, אָבער זי װאַרפט די שולד אױפ'ן צושטאַנד פון נעזעלשאַפטליכען לעבען און אױף דער שפּראַך : עס איז אונמעגליך זיך אױסצודריקען בינדיק אין א שפּראַך, װוּ דער זין װערט קלאָר ערשט צום שלוס פון דעם זאַץ און װוּ די אונטערברעכונגען, װעלכע גיבען-צו לעבעדיגקײט צו אַן אונטערהאַלטונג, זײנען דאַריבער כמעט אונמעגליך. אױך איז עס אונמעגליך שטענדיק צו באַהאַלטען די שאַרפקײט ביז צום לעצטען װאָרט פון דעם זאַץ. עס איז נאַטירליך, דענקט זי, אַז אַ פרעמדער זאָל זיך אָפטמאָל לאַנגװײלען מיט אַ געשפּרעך אין אַ געזעלשאַפט װוּ די צוהערער זײנען אַזױ געדולדיק ; קײנער האָט ניט קײן מורא אײנצומאַטערען דעם אַנדערען, װאָס װאָלט פאַרמידען װידערהאָלונגען און װײטלױפיגקײט ; אַפילו די געװױנהײט אײביג און אימער צו װידערהאָלען טיטלען, װי אונבאַדײטענד און לאַנג זײ זאָלען ניט זײן, מאַכט אַלײן יעדע אונטערהאַלטונג שלעפּעדיק און שטײף.
די דײטשע פרױען שילדערט זי מיט װאַרעמקײט אָבער ניט אָהן ביטערקײט װי פאָלגט :
„זײ האָבען אַן אײגענאַרטיגען רײץ, אַ רירענדען קלאַנג אין
דער שטימע, בלאָנדע האָר, אַ בלענדענד-װײסע הױט-פאַרב ;
זײ זײנען באַשײדען, אָבער ניט אַזױ שעמעװדיק װי די ענג-
לענדערינס ; עס באַמערקט זיך אַז זײ קומט אױס זעלטענער
צו באַגעגענען מענער װאָס איבערשטײגען זײ. זײ זוכען צו
געפעלען דורך זײער געמיט, צו פאַנגען דורך זײער אײנביל-
דונגס-קראַפט, זײ זײנען באַקאַנט מיט דער שפּראַך פון דער
פּאָעזיע און די שעהנע קונסטען, זײ קאָקעטירען מיט זײער באַ-
גײסטערונג װי די פראַנצױזישע פרױען מיט זײער װיץ און
לעבעדיגקײט. די פאָלקאָמענע ערליכקײט, װאָס צײכענט אױס
דעם דײטשען כאַראַקטער, מאַכט די ליבע װעניגער געפערליך
פאַר'ן גליק פון די פרױען, און פילײכט גיבען זײ זיך איבער צו

דיזען געפיהל מיט גרעסערען צוטרױ. װײל מען האָט זײ אים אױסגעמאָלט מיט ראָמאַנטישע פאַרבען, און װײל גרינגשעצונג און אונטרײשאַפט זײנען דאָ װײניגער געפערליך װי אַנדערש װוּ, איז די ליבע אין דײטשלאַנד אַ רעליגיאָן, אָבער אַ פּאָעטישע רעליגיאָן, װעלכער ערלױבט נאָר צו גרינג אַלץ װאָס דאָס האַרץ קען עגטשולדיגען."
„מען קען זיך מיט גוטען גרונד לוסטיג מאַכען איבער די לעכערליכקײט פון מאַנכע דײטשע פרױען װעלכע דערהיצען און באַגײסטערען זיך אָהן אױפהער ביז געמאַכטקײט אַזױ, אַז זײערע זיסליכע אױסדריקען פאַרװישען אַלץ מיט װאָס אַ כאַראַקטער קען זיך אױסצײכענען אין פּיקאַנטקײט און שאַהפע אױסדריקליכקײט. זײ זײנען ניט אַזױ אָפענהערציג װי די פראַנצױזישע פרױען, אָבער דאָס מײנט ניט אַז זײ זײנען פאַלש; אָבער זײ זײנען ניט פעהיג צו זעהן און צו אורטײלען זאַכען ריכטיג ; עס פעהלט זײ יעדער זין פאַר דער װירקליכקײט און די װירקליכע פּאַסירונגען טראָגען זיך פאַרבײ פאַר זײערע אױגען אַזױ װי פאַנטאַסמאַגאָריען. אַפילו װען זײ זײנען אַמאָל יאָ לײכטזיניג, היטען זײ דאָך אױף אַ שימער פון יענער סענטימענטאַליטעט װעלכע װערט אין דיזען לאַנד ,באַזונדערס געשעצט. אַ דײטשע דאַמע האָט מיר געזאָגט מיט מעלאַנכאָלישען אױסדרוק : איך װײס ניט פון װאַנען דאָס קומט אָבער די אַבװעזענדע פאַרשװינדען גלײך פון מײן זכרון. אַ פראַצױזישע פרױ װאָלט דעם זעלבען געדאַנק אױסגעדריקט מונטערער אָבער דער זין װאָלט געװען דערזעלבער."
„זײער זאָרגפעלטיגע ערציהונג און זײער נאַטירליכע זעלעןרײנקײט מאַכען לײכט און זאַנפט די הערשאַפט װאָס זײ איבען אױס, פונדעסטװעגען טרעפט מען ניט זעלטען בײ די דײטשע פרױען יענע גײסטיגע באַװעגליכקײט װעלכע גיבען צו לעבען צו אַ געשפּרעך און ברענגען אין באַװעגונג דעם שפּיל פון אידעען."
דער אײנדרוק װאָס דאָס דײטשע גײסטיגע לעבען האָט געמאַכט אױף מאַדאַם דע סטאַל האָט געמוזט זײן זעהר שטאַרק. אין איר לאַנד איז אַלץ געװען פאַרגליװערט אין בללים און

פעסטגעשטעלטע פאָרמען ; דאָס האָט אַן אָבגעלעבטע פּאָעזיע און פילאָזאָפיע זיך געראַנגעלט מיט'ן טױט, בעת דאָ האָט אַלץ געזאָדען און איז געװען פול מיט נײער באַװעגונג, לעבען און האָפנונג.
דער ערשטער קאָנטראַסט צום פראַנצױזישען גײסט און װעזען װעלכען זי האָט דערשפּירט איז געװען דער : אין פראַנקרײך איז די הערשאַפט װאָס דאָס געזעץ האָט אױסגעאיבט געװען אַן אַבסאָלוטע ; דאָס פראַנצױזישע פאָלק איז געװען פון דער נאַטור אַזױ געזעלשאַפטליך אַז יעדער אײנצעלנער האָט זיך צו יעדער צײט געפיהלט פאַרפליכטעט צו האַנדלען, צו דענקען, צו שרײבען װי די אַנדערע, און װי די אַנדערע און פאַר די אַנדערע צו דיכטען. עס איז אין 1798 אין פראַנקרײך מעגליך געװען צו פאַרשפּרײטען די רעװאָלוציאָן פון דיסטריקט צו דיסטריקט נאָר דאַדורך װאָס מען פלעגט שיקען אַ שליח מיט דער נאַכריכט אַז דער נעקסטער דאָרף האָט זיך גענומען צו די װאַפען. אין דײטשלאַנד, דאַגעגען, איז ניט געװען קײן געזעלשאַפט, עס זײנען דאָרט ניט געװען קײן אַלגעמײנע אָבגעהיטע רעגעלען אין דער באַנעהמונג, קײן נײגונג נאָכצומאַכען דעם אַנדערען, קײן טיראַנישער געזעץ פאַר דער באַהאַנדלונג פון דער שפּראַך אָדער פאַר'ן צושניט פון דער פּאָעזיע. יעדער האָט געשריבען װי א,ים איז געפעלען געװען, פאַר זײן אײגענער באַפרידיגונג װעגען און גאַנץ װעניג געטראַכט פון יענער לעזער װעלט, אַרום װעלכען אַלע געדאַנקען פון דעם פראַנצױזישען שריפטשטעלער האָבען זיך געדרעהט ; אין דײטשלאַנד האָט זיך דער שריפשטעלער געשאַפען זײן פּובליקום ; דאָס פראַנצױזישע פּובליקום האָט געבילדעט די שריפשטעלער לױט דעם הערשענדען געשמאַק. די הערשאַפט, װאָס אין פראַנקרײך האָט די עפענטליכע מײנונג אױסגעאיבט אין דער געזעלשאַפט, האָט דאָ דער גײסט פון דעם אײנצעלנעם געקענט געװינען. בשעת אַ פילאָזאָף אין פֿראַנקרײך איז געװען אַ מענש װאָס האָט געלעבט אין דער געזעלשאַפט, װאָס האָט געלעגט באַזונדערען געװיכט אױף די געזעלשאַפטליכע אומגאַנגס פאָרמען, האָט מען אין דײטשלאַנד דערהאַרט אַז אַן אײנזאַמער דענקער װעלכער האָט געלעבט אין גאַנצען אױסערהאַלב דעם קולטורללבען ערגעץ אין קעניגס-

בערג, האָט מיט אַ פּאָר דיקע ביכער, געשריבען אין אַ כמעט אונפאַרשטענדליכער, מעטאַפיזישער שפּראַך, אומגעשאַפען די גאַנצע בילדונג פון זײן צײט. אַ פרױ, װעלכע האָט איר גאַנצען לעבען געקרעכצט אונטער'ן דרוק פון באַשרענקטען, געזעלשאַפטליכען נײסט, האָט געמוזט, צוזעהענדיק אַזעלכעס, נאַטירליכערװײז, פיהלען הױכע באַגײסטערונג.
דער צװײטער קאָנטראַסט צום פראַזנצױזישען גײסטיגען לעבען, װאָס מאַדאַם דע סטאַל האָט דערשפּירט שטודירענדיק די דײטשע ליטעראַטור, איז געװען איר הערשענדער אידעאַליזם. די פילאָזאָפיע װאָס האָט אין דער לעצטקנר העלפט פון אַכצענטען יאָרהונדערט באַהערשט פראַנקרײך האָט אַרױסגעפירט אַלע מענשליכע פאָרשטעלונגען און געדאַנקען פון די אײנדריקע פון די חושים, דאָס הײסט זי האָט געמאַכט דעם מענשליכען גײסט אבהענגיג פון דער אַרומרינגלענדער װעלט. מאַדאַם דע סטאַל איז ניט געװען אימשטאַנד צו אורטײלען געה'עריג װעגען דעם כאַראַקטער פון דיזער לערע און אירע פאָלגען ; דאָך אַלס עכטעס קינד פון דעם נײעם יאָרהונדערט האָט זי זי פאַראַכטעט. זי האָט זי געאורטײלט אַלס פרױ מער מיט'ן האַרצ'ען װי מיט'ן פאַרשטאַנד, און האָט אַרױסגעדרונגען פון איר יענעם גאנצען מאַטעריאַליזם װאָס זי האָט געפונען אין די זיטען, און יענע גאַקצע אונטערטעניגקײט צו מאַכט װאָס זי האָט געזעהן בײ די יחידים אין פראַנקרײך ; זי האָט פאראײניגט קאָנדילאַק'ס סענסואַליזם מיט דער אינטערעסען מאָראַל פון העלװעטיוס און האָט געמײנט, אַז קײן לערע האָט ניט געקענט מער פּאַראַליזירען דזנם אױפשװוּנג פון דער נשמה װי די דאָזיגע לערע, װעלכע האָט געגרינדעט דאָס נוטע אױף די גוט פאַרשטאַנענע אינטערעסען. װי ענטציקט זי איז געװען װאָס זי האָט ניט געפונען אַזאַ לערע אַלגעמײן אנערקענט אין דײטשלאַנד ! קאנט'ס און פיכטע'ס לערע פון פליכט, װי שילער'ס אידעאַליסטישער פּאטאָס האָבען פאָראױסגעזאָגט פּונקט יענע הערשאַפט פון גײסט אין װעלכער זי האָט געגלױבט איר גאַנע לעבען. דיזע גרױסע דענקער האָבען עס באַװיזען ; דיזע באַגײסטערטע דיכטער האָבען אין יעדער פּאָעמע זײערער אױסגעדריקט די אונאַבהענגיגלײט פון גײסט פון דער

װעלט פון די חושים, זײן פעהיגקײט זיך אױפצוהױבען איבער זײ, זײ צו באַהערשען, זײ אומצושאַפען. װי שטאַרק האָבען דיזע מענער אַרױסגערעדט פון איהר האַרצען! און פון דיזען ענטוזיאַזם אַרױס האָט זי געשריבען איר בוך ,ממאַבּמטן!גין חס (איבער דײטשלאַנד), אַזױ װי טאסיטוס אין זײן צײט האָט געשריבען זײן ייִ.|ר|ר.ה,.ם אום אָנצוצײנען אירע לאַנדסלײט אױף אַ גרױסען בײשפּיל פון מאָראַלישער רײנקײט און גײסטיגער פרישקײט.
זי האָט אימער באַטראַכט די באַגײסטערונג אַלס די רעטענדע מאַכט. זי האָט אין „קאָריננאַ" געזאָגט אַז זי קען נאָר צװײ װירקליך פאַרשײדענע מענשען-קלאַסען : די װאָס קענען זיך פאַר עטװאָס באַגײסטערען, און די װאָס שעצען גרינג די באַגײסטערונג. דאָס דעמאָלדיגע דײטשלאַנד האָט איר אױסגעזעהן צו זײן דאָס פאָטערלאַנד פון באַגײסטערונג, דאָס לאַנד װוּ זי איז געװען רעליגיאָן, און װוּ זי איז געשעצט געװאָרען מער װי אין יעדען אַנדער לאַנד אױף דער ערד . דעריבער שליסט זי אױך איר װערק מיט אַן אָבהאַנדלונג איבער באַגײסטערונג. אָבער דיזער גלױבען אין דער באַגײסטערונג, אין דער אײנבילדונגס-קראַפט, אין דער רײן גײסטיגער טעטיגקײט פון דעם גײסט האָט איר געפירט צו מאַנכע איבעראײלטע און באַשרענקטע אורטײלען. אין איר פרײד איבער דעם פילאָזאָפישען אידעאַליזם אין דײטשלאַנד באַהאַנדעלט זי די עמפּירישע נאַטור-װיסענשאַפט מיט נאַיװער גאוה ; די נאַטורװיסענשאַפט פירט, האָט זי געמײנט, צו קײן אַנדער זאַך װי צו מעכאַנישער צונױפזאַמלונג פון פאַקטען. די נאַטור פילאָזאָפיע, דאַגענען, װעלכע האָט געמאַכט די אַנטדעקונג אַז דער מענשליכער גײסט קען אַרױספירען אַלע װיסענשאַפטען פון זיך אַלײן דורכ'ן שכל, ד. ה. אין אַנדערע װערטער, די פילאָזאָפיע װאָס באַטראַכט אַלץ אַלס געשאַפען נאָך דער געשטאַלט פון דעם מענשליכען גײסט, האָט איר אױסגעזעהן װי חכמת שלמה. „עס איז אַ שעהנע טעאָריע", זאָגט זי, „װעלכע שטרעבט צו אַנטדעקען די גלײכהײט צװישען די געזעצען פון מענשליכען גײסט און דער נאַטור און באַטראַכט די קערפּערליכע װעלט אַלס בילד פון דער גײסטיגער. אין איר פרײד איבער דער שעהגקײט פון דער דאָזיגער טעאָריע

האָט איר געפעלט דער בליק צו זעהן װי פאַלש זי איז און װי אונפרוכטבאַר זי װעט זיך באַלד אַרױסװײזען. זי לױבט פראַנץ באאדער און סטעפענס אױפ'ן חשבון פון די גרױסע ענגלישע פיזיקער. אַזױ װי אירע ראָמאַנטישע פרײנד, האָט זי אױך אַ פרײנדליך װאָרט צו זאָגען פאַר דער אַסטראָלאָגיע און דער קלאָרזעהונג, מיט אײן װאָרט, פאַר יעדער ערשײנונג װעלכע רעדט צו גונסטען פון דער לערע פון ספּיריטואַליזם.
מיט אַ סך יאָרען פריהער איז ערשינען געגען איר אַ בראָשורע מיט'ן נאָמען : ;סטףןזמ8מסזןזמ אונטער דער צײט איז איר נײגונג צום ראָמאַנטיזם אימער שטאַרקער געװאָרען. דער ספּיריטואַליזם אַלס אַזעלכער האָט איר געשײנט צו זײן דאָס גוטע, דאָס װאַרע און דאָס שעהנע אין דער קונסט פון דער פּאָעזיע. דערמיט ערקלערט זיך עס װאָס צו דער זלעבער צײט האָט זי צופיעל אײנזעהעניש מיט די ניט-געראָטענע װערק פון דער אױפקומענדער ראָמאַנטישער שולע. באַזונדערס פון די דראַמען פון איר פּערזענליכען פרײנד זאַכאַריאָס װערנער, און איז צו שאַרף צו געטרע'ן װעמעס גרױסקײט באַונרוהיגט זי מער װי אנטציקט זי און װעלכען זי האַלט אין אײן אַנטשולדיגען און ברענגט ציטאַטען מיט דעם צוזאַץ אַז זי װיל ניט פאַרטײדיגען דעם גײסט פון זײנע שריפטען. אין דער אײנלײטונג צו איר פּראָזע איעברזעצונג פון דער „בראוט פאָן קאָרינטה", זאָגט זי : „איך װיל בשום אופן ניט פאַרטײדיגען דעם צװעק פון דעם געדיכט אַלײן, אָבער עס שײנט מיר אַז מען קען זיך ניט פיהלען אַנדערש װי באַזיגט דורך זײן פאַנטאַסטישער קראַפט." און זי שליסט איר זאָנסט גאַנץ געלונגענע אָבהאַנדלונג איבער דעם ערשטען טײל פון פאַוסט מיט די װערטער : „די דראַמע פאַוסט איז געװיס ניט קײן מוסטער װערק. װי מען זאָל זי ניט באַטראַכטען, אַלס פּראָדוקט פון פּאָעטישער משוגעת, אָדער אַלס באַױאוסטזיניגע איבערדריסיגקײט פון לעבען, עס איז יעדענפאַלס ווינשענ סו וערט, אַז אַזעלכע ווערק זאָלען מער ניט געשאַפען ווערען." און דאָ גיט זי אַלס געגען-געװיכט גאָר אײן באַמערקונג װעגען געטהע'ס זשעניע און דעם געדאַנקעןרײכטום פון דעם װערק. אַזױ גװאַלטיג איז אַפילו אַזאַ גײסט

װי אירער באַײנפלוסט געװאָרען פון דער שטימונג פון דער צײט אין איר פאָטערלאַנד און דער רעליגיעזער רעאַקציע װאָס זי האָט אַרױסגערופען. בלױז פאַר דאָס אידעאַלע אין דעם דײטשען גײסטיגען לעבען האָט זי געהאַט אַן אױג און פאַרשטענדניש, אָבער דעם דײטשען פּאַנטעאיזם האָט זי ניט פאַרשטאַנען און ניט באַנומען ; ער האָט איר געשראָקען ; און דער מוטיגער גײסט װעלכער האָט געװאַגט צו שפּרינגען אין אַזױ פיעל טיעפענישען האָט זיך מיט מיה און פאַרדאַכט אָבגעקערט פון דעם פּאַנטעאיזם. און דאָך איז דאָ געלעגען דער שליסעל צו דער גאַנצער נײערער אַנטװיקלונג אין דײטשלאַנד. ספּינאָזאַ'ס פילאָזאָפיע איז געלעגען הינטער לעססינג'ס גאַנצען גלענצענדען קאַמפּף געגען דער אָרטאָדאָקסיע, אָבװאָל דער דור האָט דאָס דעמאָלט ניט פאַרשטאַנען, און ערשט װען ער איז געשטאָרבען האָט זיך אין דעם שטרײט צװישען מענדעלסאָהן און יאַקאָבי אַרױסגעװיזען דער שרעקליכער פאַקט אַז לעססינג האָט געלעבט און איז געשטאָרבען אַלס ספּינאָזיסט. און די דײטשע לעזער-װעלט איז געשטאַנען פאַר דער איבערראַשונג, אַז אַפילו יאַקאָבי אַלײן האָט געהאַלטען, אַז יעדע פילאָזאָפיע, לאָגיש דורעעפירט, מוז אונפאַרמײדליך פירען צו ספּינאָזיזם און פּאָנטעאיזם. יאַקאָבי האָט געזוכט זיך צו רעטען פון דער פאַרלעגענהײט, ערקלערנדיק, אַז די דערקענטניש קען געהן אױף אַן אַנדער װעג װי די װעג פון באַװײז; נעמליך, די אונמיטעלבאַרע זיכערקײט דורכ'ן געפיהל. נאָר פון דער צײט אָן האָט זיך דער פּאַנטעאיזם געטראָגען אין דער לופט און פון דעם אױגעבליק װען געטהע איז נאָך דײן ערשטען איבער לעזען ספּינאָזאַ'ן איבערװעלטיגט און הינגעריסען געװאָרען און זיך ערקלערט אַלס ספּינאָזיסט און איז נאָך דעם זײן גאַנץ לעבען געבליבען טרײ צו ספּינאָזאַ'ן — פון דיזען אױגענבליק איז דער גײסט פון דער נײער צײט ארױף אױפ'ן טראָן אין דער דײטשער ליטעראַטור, און אונטער אַ כאָר פון די שעהנסטע פּאָעזיען, און אונטער אַ באַלײכטונג פון פילאָזאָפישע געדאנקען װעלכע זײנען קײנמאָל פריהער אין דער נײערער צײט ניט געװען אַזױ רײך און אַזױ גלענצענד, האָט דיזער גײסט געפײערט זײן פאַרלאָבונג מיט דער נײ-אױפגעלעבטער שעהנקײט פון אַלטערטום, אַזױ װי פאוסט

אין דער באַרימטסטער דיכטונג פון זײן צײט פײערט זײן חתוקח מיט העלענאַ װעלכע סימבאָליזירט אין דער דראַמע די אַלטע גריכישע װעלט.
די גרױסע הײדנישע רענעסאנס, װעלכע איז אָנגעזאָגט געװאָרען אין איטאַליען פון גײסטער װי לעאָנאַרדאָי און זשיאָרדאנא ברונא, אין ענגלאַנד פון גײסטער װי שעקספּיער און בעיקאָן, קומט יעצט קײן דײטשלאַנד און געפינט נאַהרונג אין דער באַגײסטערונג פאַר'ן גריכיש-הײדנישען אַלטערטום װאָס װינקעלמאן און לעססינג האָבען אַרױסגערופען. שיללער שרײבט : „די געטער גריכענלאַנרס", געטהע, „די דיאנא דער עפּעזער" און „די בראוט פון קאָרינטה". װען דאָס אַלטע גריכענלאַנד איז אונטערגעגאַנגען האָט א שיפער װאָס האָט גזעעגעלט בײנאַכט פּאַזע די גריכישע ברעגען געהערט אַ רוף פון די װעלדער „דער אַלטער פּאַן איז טױט !" אָבער נײן, דער אַלטער פּאַן איז ניט געװען טױט, ער איז נאָר געשלאָפען. און ער האָט אױפגעלעבט אין איטאַליען אין דער רענעסאנס צײט. ער איז דערקענט געװאָרען און מען האָט זיך גענומען צו אים בוקען אַלס צום לעבעדיגען גאָט אין שעללינג'ס, אין געטהע'ס און העגעל'ס דײטשלאַנד.
יע, דער נײער דײטשער גײסט צײגט זיך נאָך פּאַנטעאיסטישער װי דער אַנטיקער. װען דער אַלטער גריך איז געשטאַנען בײ אַ הערליכען װאַסערפאַל, װי צום בײשפּיל, פון מיבור, ניט װײט פון רױם, האָט ער באַגאַבט דאָס געזעהענע מיט מענשגיכער געשטאַלט. זײן אױג האָט דערזעהן די קאָנטורען פון שעהנע נאַקעטע פרױען, די נימפען פון דעם פּלאַץ, אין דעם פאַלענדען שטראָם פון דעם קאַסקאַד, דער שױם איז געװען זײער פלאַטערענדע האָר, ער האָט געהערט זײער לוסטיגען פּלעסקען און לאַכען אין דעם מורמלען פון װאַסער און אין דעם אױסשפּריצען פון דעם שױם געגען די פעלזען-װענד. מיט אַנדערע װערטער, דער פאַרצײטיגער מענש האָט דער אונפּערזענליכער נאַטור געגעגעבען פּערזענליכקײט. דער אַנטיקער דיכטער האָט ניט פאַרשטאַנען די נאַטור, זײן אײגענע פּערזענליכקײט איז אים געשטאַנען איבעראַל צו שטאַרק אין װעג, זי האָט זיך איבעראַל אָבגעשפּיגעלט

פאַר זײנע אױגען. ער האָט קײן אַנדערע זאַך װי פּערזאָנען ניט געזעהן.
פּונקט פאַרקערט איז אַ גרױסער מאָדערנער דיכטער, װי געטהע אָדער טיעק, בײ װעלכע דאָס גאַנצע געפיהלס-לעבען איז פּאַנטעאיסטיש. ער טוט אױס זײן אײגענעם איך פון דער פּערזענליכקײט אום צו פאַרשטעהן די נאַטור. אַנטקעגען דעם װאַסערפאַל װערט זײן אײגענער זעלבסט צושפּרונגען. ער פיהלט װי ער װאָלט זיך געגליטשט, געפאַלען, זיך אומגעװירבעלט מיט דיזע שױמענדע װאַסערען. זײן װעזען שטראָמט אַרױס פון די ענגע ראַמען אָדער דעם געשלאָסענעם קרײז פון דעם איך און שװימט אַװעק מיט דיזען שטראָם. זײן עלאַסטישער באַװוּסטזײן ברײטעט זיך אױס, ער נעהמט אױף די אונבאַװוּסטע נאַטור אין זײן װעזען, ער פאַרגעסט זיך אַלײן איבער דעם װאָס ער זעהט, פּונקט װי דער װאָס הערט אַ סימפאָניע געהט אױף און פאַרשװינדט אין דאָס געהערטע און אַזױ איבעראַל. אַזױ װי זײן װעזען פליסט אַװעק מיט די כװאַליעס אַזױ פליהט ער און קלאָגט מיט דעם װינט, שװעבט מיט דער לבנה אין הימלישען רױם, פיהלט זיך אַלס אײנס מיט דעם פאָרמלאָזען אַל-לעבען.
„װאָס מער ער באַטראַכט די' נאַטור", זאָגט טעין אין זײן געשיכטע פון דער ענגלישער ליטעראַטור, „אַלס געטליכער געפינט ער זי, געטליך ביז צו אירע פעלזען און פלאַנצען אַראָפּ. אין װאַלד װאָס זעהט אױס טױט, אָטעמט יעדער בלאַט און די זאַפטען שטײגען אונבאַמערקט דורך די צװײגען ביז צו די פײנסטע שטענגלאַך. זײ פילען אָן די לופט מיט פּארעס און ריחות, און דיזע לױכטענדע לופט, דיזע גרינע שטענגלאַך, דיזע לאַנגע קאלאנאדע פון שטאַמען, דיזער שטילער באָדען אַרבײטען און בילדען און ענדערען זיך, ברענגען אַרױס אַ װערק, און דאָס האַרץ פון דעם דיכטער דאַרף נאָר הערען אום צו פאַרנעהמען די שטימע פון זײער טונקעלען אינסטינקט. זײ רעדען צו זײן האַרצען, נאָך מער, זײ זינגען און די אַנדערע באַשעפענישען מאַכען עס אױך אַזױ, יעדערער מיט איר אײגענער קורצער אָדער לאַנגער צוזאַמענגעזעצטער אָדער אײנפאַכער מעלאָדיע, װעלכע אַנטפּלעקט דעם אינערליכען געבױ פון דעם קערפּער װאָס באַשאַפט דיזען ללאַנג. דיזע מעלאָדיע רעס-

פּעקטירט דער דיכטער, ער היט זיך זי צו פאַרפעלשען דורך אַרײנמישען אין איר זײנע אידעען אָדער זײן באַטאָנונג. זײן גאַנצע זאָרג איז נאָר זי אױפצוהיטען רײן און לױטער. אַזױ אַנטשטעהט זײן װערק אַלס אַ װידערקול פון דער נײער אוניװערזעלער נאַטור, אַ גיגאַנטישער כאָר אין װעלכען געטער און מענשען, די אורצײט, די צוקונפט און אַלע עפּאָכען פון דער װעלט-געשיכטע, אַלע שטופען פון לעבען, אַלע טענער פון לעבען בילדען אײן אַקאָרד, אײן סימפאָניע אין װעלכער דער גײסט פון דעם מוזיקער אַנטפּלעקט זיך פּערזענליך אױף קײן אַנדער אופן װי דאַדורך װאָס הינטער דיזער גװאַלדיגער האַרמאָניע לאָזט ער אַרױסשײנען די גרופּע פון אידעאַלע געזעצען װעלכע באַשאַפען זי און דעם אינװײניגסטען אַל-פאַרשטאַנד װאָס האַלט צוזאַמען די גאַנצע געשיכטע."
עס איז אָט דער פּאַנטעאיזם װאָס געטהע האָט אױסגעדריקט אין דעם בײסענדען עפּיגראַם :
װאַס זאָל מיר אײער האהן *)
איבער דאָס אַל אונד אײנע ?
דער פערפאַסער איסט אײנע פּערזאָן,
גאָט איסט קײנע.
עס איז אָט דער פּאָנטעאיזם װעלכען ער אַנטװיקעלט אין „פאוסט" און װעלכער ליגט אַזױ טיף אין דער דײטשער נאַטור, אַז אפילו די ראָמאַנטישע שולע װאָס האָט געװירקט געגען דער װידערגעבורט פון דאָס אַנטיקע, איז טראָץ אַלע אירע קאַטאָלישע טענדענצען, פּונקט אַזױ פּאַנטעאיסטיש װי העלרערלין און געטהע. דער פּאַנטעאיזם איז דאָ דער אונטערשטראָם װעלכער האָט דורכגעבראָכען זײן װעג דורך אַלע רעאַקציאָנערע העלצער, שלאַם און שטײנער װאָס מען האָט אָנגעװאָרפען אין זײן װעג.
מאַדאַם דע סטאַל האָט דאַרױף קײן אױג ניט געהאַט. דורך די דײטשע טוער פון װעלכע זי איז געװען ארומגערינגעלט איז זי אַרײנגעצױגען געװאָרען אין דער באַװעגונג, װאָס איז זיך אָנגעגאַנגען אױף דער אױבערפלעכע און האָט נאָר דיזע באַװעגונג געזעהן גאון געפיהלט. און דיזע באַװעגונג איז געװען די
*) שפּאָט.

ראָמאַנטישע רעאַקציע. דאָס דאָזיגע אױסערליכע שטרעבען צו זײן אַנטיק און קלאַסיש, װאָס איז אין דער װירקליכקײט אַזױ װעניג נאַטירליך פאַר'ן מאָדערנע דײטש, האָט אַרױסגערופען אַ שטאַרקע רעאַקציע.
יע, אַזױ װײט זײנען געטהע און שיללער אַװעק אין זײער שטענדיק װאַקסענדער און שטרענגערער נײגונג צו דעם אַנטיקען קונסט-אידעאַל, אַז בײדע האָבען געענדיגט דערמיט, װאָס אין זײער ליבע צו דער שטרענגער רעגעלעסיגער ע נסט-פאָרמע, זײנען זײ אַװעק אין דער ריכטונג פון יענער שולע געגען װעלכער זײ זײנען פריהער געװען די ערשטע צו רעװאָלטירען, נעמליך, געגען דער קלאַסישער טראַגעדיע פון פראַנקרײך. געטהע איבערזעצט װאָלטעיר'ס „מאַהאַמעד", שיללער איבערזעצט ראַסינ'ס „פעדרא" און אַזױ באַגעגענט זיך אין דיזע צװײ גרױסע דײטשע דיכטער די אױפפאַסונג פון דאָס קלאַסישע אין פראַנקרײך און אין דײטשלאַנד. אָבער דיזער בונד האָט געמוזט נױטװענדיגערװײז געבען דעם סיגנאַל צום װידערשטאַנד. דאָס אַנטיקע איז געװען אַזױ שטרענג, מען האָט געבענקט נאָך עטװאָס פאַרביגעס און פאַרשײדענאַרטיגעס. דאָס אַנטיקע איז געװען אַזױ פּלאטטיש, מען האָט געבענקט נאָך עטװאָס אינערליכעס און מוזיקאַלישעס.
דאָס אַנטיקע איז געװען אַזױ גריכיש, אַזױ קאַלט, אַזױ פרעמד. װער האָט געקענט אױסהאַלטען געטהע'ס „אַכילעיס", אָדער שיללער'ס „די בראוט פון מעסינאַ" מיט זײערע פײערליכע, געמאָסטענע אַנטיקע-כאָרען ! האָבען זײ דען ניט געהאַט אַן אײגענעם פאַרצײטענס ? מען האָט געבענקט נאָך עטװאָס הײמישעס, נאָך עטװאָס דײטשעס. דאָס אַנטיקע איז געװען אַזױ אַריסטאָקראַטיש און מען האָט דעם ענטוזיאַזם פאַר דאָס קלאַסישע געטריבען אַזױ װײט, אַז מען האָט װידער אױפגעלעבט די אַלטע הײף-פּאָעזיע פון דער צײט פון לואי דעם פּבּטען. אָבער צו דאַרף די קונסט ניט זײן פאַר אַלע קלאַסען, צו זאָל זיך ניט דאָס הױכע און דאָס געמײנע פאַרשמעלצען צוזאַמען? מען האָט געװאָלט עטװאָס אײנפאַכעס, עטװאָס פאָלקסטימליכעס. דאָס קלאַסישע שטרעבען איז ענדליך געװען אַזױ ניכטער : די ליכטיגע ראַציאָ-

נאַליסטישע רעליגיאָן פון לעססינג האָט זיך פאַרװאַנדעלט אין די הענט פון דעם בוכהענדלער ניקאָלאַי אין דעם זעלבען פּלאַטשיגען ראַציאָנאַליזם װעלכער האָט געהערשט אין דער ענדע פון דעם אַכצענטען יאָרהונדערט אין דענמאַרק. געטהע'ס פּאָנטעאיזם איז ניט געװען אימשטאַנד דאָס האַרץ צו דערװאַרעמען ; שיללער'ס „די זענדונג מאָזעס" האָט געמוזט ערגערען יעדען גלױביגען, און „פּאָעטיש" איז דאָך סוף-כל-סוף ניט דאָס זעלבע װאָס ניכטער. מען האָט געװאָלט טרױמען, מען האָט געװאָלט זיך באַרױשען און באַגײסטערען, מען האָט געװאָלט װידער גלױבען װי אַ קינד, פיהלען דעם ענטוזיאַזם פון אַ דיטער און דעם עקסטאַז פון אַ מאָנאַך. מען האָט געװאָלט זײן פּאָעטיש משוגע, טרױמען מעלאָדיש, מען האָט זיך געװאָלט אין לבנה-שײן באָדען און מיסטיש פאַרנעהמען דאָס שװעבען פון די גײסטער אין דעם מילך-װעג. מען האָט געװאָלט הערען װי די גראָז װאַקסט און פאַרשטערן די שפּראַך פון די פױגעל. טיף אין דער לבנה-נאַכט זינגט טיעק פאַר'חלום'ט :
שײן באַגלענצטע צױבער-נאַכט,
װאָס דעם זין געפאַנגען האַלט,
װוּגדערפולע מערען-װעלט
שטײג אױף אין דער אַלטער פּראַכט !
און אין דער װאַלד אײנזאַמקײט זינגט ער :
װאַלד אײנזאַמקײט,
װעלכע מיך דערפרעהט,
מאָרגען װי הײנט,
אין אײביגער צײט.
מען האָט געװאָלט עטװאָס אײנפאַכעס האָבען ; מען איז געװען מיד פון דער קולטור פון אַלטערטום און מען האָט זיך פאַרטיפט אין דער אַזױ לאַנג פאַרנאַכלעסיגטער זעלטענער װעלט פון מיטעלאַלטער. אַ לעבעדיגע בענקשאַפט צום פאַנטאַסטישען און װוּנדערבאַרען האָט באַהערשט די נשמות, און מיטה און מערכען זײנען יעצט געװאָרען די פאָרגעשריבענע קונסט-פאָרמען. אַלע אַלטע פאָלקס-זאַגען און לעגענדען װערען יעצט געזאַמעלט,

אָבגעפרישט און אָפט אַזױ געלונגען נאָכגעדיכטעט װי פון דעם ערשטען דיכטער פון דער שולע, לודװיק טיעק אין „די בלאָנדע עקבערט" אָדער אין „די געשיכטע דער שעהנער מאגעלאנע אונד דעם פראפין פּעטער פאָן פּראָװענס" ; אָבער אױך אָפט מיט אַ קינדערשער פאַרגעטערונג פון דעם פּאָעטישען אינהאַלט און אָבערגלײבישע פאָרשטעלונגען װאָס האָבען בלױז אַ װיסענשאַפטליכען װערט אַלס איבעררעשטען פון פאַרצײטיגע מיטהען.
נאװאליס האָט אין אַ פײערדיגער פּאָעמע נביאות געזאָגט, אַז עס װעט קומען אַ צײט װען דער מענש װעט מער ניט זיך װענדען צו דער װיסענשאַפט צו לעזען פאַר אים די רעטענישען פון לעבען, נאָר אַז אין ערצעהלונגען און פּאָעמען ליגט די ערקלערונג פון דער אײביגער װעלט-געשיכטע ; און װען די צײט װעט קומען און דאָס מיסטישע װאָרט װעט געזאָגט װערען דאַן װעט „די גאַנצע פאַרקערטע װעלט" פאַרשװינדען. די גאַנצע פאַרקערטע װעלט — ד. ה. אַלעס װאָס די פראַנצױזישע רעװאָלוציאָן האָט מיט איר שטאָלצען געדאַנק געװאָלט דורך גיגאַנטישע און בלוטיגע איבערקערענישען און מלחמות אָבשאַפען, דאָס אַלץ װעט פאַרשװינדען װי אין טרױם, װי אין מערכע, אַזױ שנעל װי עס װעט אַרױסגעזאָגט װערען אַ געהײמעס װאָרט, אַזױ שנעל װי מיר װעלען װידער קינדער װערען, אַזױ שנעל װי אונזער קלוגשאַפט װעט װידער װעדען אײנפאַך און אונשולדיק אַנשטאט צו זײן האַרט און קאַלט. איז דאָס אָבער זיכער אַזױ ? צו האָט דאָס אַ זין אַז מיר זאָלען נעהמען די קלײדער װעלכע מיר האָבען געטראָגען װען מיר זײנען אַלט געװען זעקס יאָר ? קענען מיר זײ אָנטאָן ? װעלען זײ ניט פּלאַצען אין רוקען, אין די אַרבעל, אין אַלע נעט ? װעלען מיר געהאָלפען זײן, װען אַנשטאַט אַלע יענע אידעען, װעלכע שמעקען מיט בלוט און פּולװער, באַקומען מיר די אידעען װעלכע האָבען דעם גערוך פון דעם קינדער-צימער ? אָדער האָט הײנע רעכט װען ער פאַרגלײכט די ראָמאַנטישע שולע מיט דער אַלטער דינסט פון װעלכער די מערכען דערצעהלט אַז זי האָט אײן מאָל, װען איר בעל-הבית'טע איז אַװעקגעגאַנגען, זיך געכאַפּט צום עלעקסיר װאָס זי האָט געזעהען איר בעל-הבית'טע באַנוצען אַלס אַ יוגענד-מיטעל, נאָר אַנשטאַט צו נעהמען װי יענע נאָר אײניגע טראָפּען, האָט זי

אַ גרױסען לאַנגען זופּ געטאָן און איז געװאָרען ניט נאָר יונג נאָר זאָגאַר אַ גאַנץ קלײן קינד.
מען האָט געװאָלט, האָב איך װײטער געזאָגט,עטװאָס פאָלקסטימליכעס. און מיר זעהען דאָ לײכט אין קערען דעם אורשפּרונג פון דעם גאַנצען פאָלקסטימליכען שטרעבען פון דעם נײנצענטען יאָרהונדערט, װאָס בײ אונז אין דענמאַרק, צום בײשפּיל, געהט אַרױס פון גרונדטװיג, נאָך דעם װי ער האָט, אַזױ װי אַ סך אַנדערע, געקראָגען אַ שטאַרקען אײנדרוק פון דער יוגענדליכער װאַרעמקײט מיט װעלכער די ראָמאַנטיק איז דאָ דורך איר סקאַנדינאַװישען אַפּאָסטאָל הענריק סטעפפענס אָנגעזאָגט געװאָרען און מיט װעלכער זי האָט אין דענמאַרק מיטגעריסען די יוגענד אין אַ צײט װען עס איז נאָך אין דענמאַרק אַ יוגער געװען. מיט רעכט האָט מען באַדױערט דעם גרױסען תּהום װאָס איז אױסגעגראָבען געװאָרען צװישען די געבילדעטע אין אַלע לענדער דורך דעם ראַשען פאָרשריט פון דעם אַװאַנגאַרד און דורך דער אױסשליסונג פון די אָרימע קלאַסען פון יעדער העכערער בילדונג. און װאָס איז נאַטירליכער און בעסער װי אַז דער מאַן פון װיסענשאַפט און דער קינסטלער זאָל זיך באַמיהען מיט אַלע קרעפטען צו באַקלײדען זײערע געדאַנקען און געפיהלען אין דער אײנפאַכסטער און פארש.טערליכסטער פאָרמע ? אָבער די באַװעגונג איז שנעל אַרונטער פון װעג, דאַדורך װאָס מען איז באַגאַנגען דעם נאַרישען שריט צוריקצורופען דעם אַװאַנגאַרד כדי די נאָכשלעפּער ניט אָנצושטרענגען און כדי די גאַנצע מחנה זאָל בלײבען צוזאַמען.
װען מען האָט אױפגעגעבען די טרײב-פעדער פון דער האַנדלונג — דעם גלױבען אין פּראָגרעס — איז אַנטשטאַנען אין דער דראַמע די שיקזאַל טראַגעדיע מיט אירע פאַטאַליסטישע געשמאַקלאָזיגקײטען, און נאַרישען אָבערגלױבען. אין װערנער'ס טראַגעדיע „דער פיר און צװאַנציגסטער פעברואַר", װאָס עס זאָל ניט פּאַסירען יענעם טאָג דערמאָנט דער פרײנדין אָן אַ שרעקליכען פאַרברעכען, אָן אַ שרעקליכער קללה. דאָס װערט געטריבען אַזױ װײט, אַז װען יענעם טאָג קױלעט מען אַ הון, רופט זי אױס : „די הון האָט מיר אַנטקעגען אַ פלוך געשריען ; זי האָט מיר דערמאָנט אָן מײן פאָטער װי ער האָט געכאָרכעלט אין דער גסיסה." און דיזען

שטיק לױבט די זאָנסט געשמאַקפולע פאַרפאַסערין פון דעם בוך „איבער דײטשלאַנד". די דראַמאַטישע סאַטירען האָבען אָנגענומען דעם טאָן פון די מאַריאנעטען-שפּיל. (אין דענמאַרק האָט הײבערג זאָגאַר באַצײכענט אױסדריקליך זײנע ערשטע שטיק אַלס מאַריאנעטען-שפּיל). מען װערט אימער מעהר קינדיש : אױס מורא פאַר דעם סאַלאָן און דעם געזעלשאַפטליכען זאַל, װאָס האָט אין אכצענטען יאָרהונדערט באַהערשט די ליטעראַטור, אַנטלױפט מען אין דער קינדער-שטוב, אין דעם צימער פון דער אַם.
די פירער פון דער שולע זײנען געװען געבאָרענע פּראָטעסטאַנטען ; אָבער זײער ריכטונג צום מיטעלאַלטער און זײער פרומע נאַיװיטעט האָט נאַטירליכערװײז געבראַכט מיט זיך אַ באַװעגונג צום קאַטאָליציזם. אין דעם פאַרגלײך צװישען דעם נעאקלאַסיציזם און דער פאָלקסטימליכער קונסט װאָס שלעגעל האָט געמאַכט אין דער צײטשריפט „יוראָפּאַ" און אױף װעלכען מאַדאַם דע סטאַל שטיצט זיך אין „קאָריננאַ", אַזױ גוט װי „איבער דײטשלאַנד", זאָגט ער, נאָכדעם װי ער װײזט אָן אַז דער זשעניע קען ניט אױפהיטען זײן גאַנצען שװוּנג דאָרט װוּ ער אַרבײט איבער טעמען פאַר װעלכע עס פאָדערט זיך זכרון און געלערזאַמקײט : „ניט אַזױ איז עס מיט דעם שטאָף װאָס געהערט צו אונזער אײגענער רעליגיאָן. די קינסטלער פיהלען אַ פּערזענליכע באַגײסטערונג פון דיזע סוזשעטען, זײ פיהלען דאָס װאָס זײ מאָלען און מאָלען דאָס װאָס זײ זעהען. דאָס לעבען אַלײן דינט זײ אַלס מאָדעל װען זײ װילען פאָרשטעלען דאָס לעבען, בשעת יענע קינסטלער װעלכע װילען זיך אַריבערטראָגען גײסטיג אין דער אַלטער צײט קענען ניט שאַפען זײערע װערק אױפ'ן גרונד פון דעם אַרומרינגלענדען לעבען נאָר מוזען זײ שאַפען אױפ'ן גרונד פון ביכער און סטאַטוען".
דאָס קלינגט װידער זעהר שעהן און איז ביז אַ געװיסען גראַד גאַנץ ריכטיג, אָבער דער סאָפיזם ליגט אין די װערטער : „אונזער אײגענע רעליגיאָן" : װאָרום װעלכע רעליגיאָן איז אונער אײגענע רעליגיאָן ? דער פּראָטעסטאַנטיזם האָט זיך אַנטװיקעלט אַן אידעאַליסטישער פילאָזאָפיע װעלכע האָט שױן לאַנג שותפות געמאַכט מיט דער רעװאָלוציאָן. אין יאָר 1795 זײנען צװײ יונגע

מענשען, װעמעס נעמען זײנען שפּעטער װעלט באַרימט געװאָרען ארױסגעגאַנגען אױף אַן אײנזאַמען פעלד און האָבען אין באַגײסטערונג איבער דער רעװאָלוציאָן אַ פרײהײטס-עױם געפלאַנצט. דאָס זײנען געװען שעללינג און העגעל.
עס איז אַלזאָ געװען א צוריקקער צום קאַטאָליציזם. אָבער דער איטאַליענישער קאַטאָליציזם איז נאָך געװען צו קלאַסיש. אַ גרױסע װיכטיגע קירכע װי די סט. פּעטער איז ניט געװען מיסטיש גענוג ; איז געװען, װי לאַמאַרטין דריקט זיך אױס אין דער אײנלײטונג צו "גראַזיעלאַ„ צופיעל צוגעפּאַסט דערצו אַז װען אַפילו אַלע פּאָזיטיװע רעליגאָנען װעלען זײן פאַרשװוּנדען קען זי נאָך אַלץ זײן אַ טעמפּעל פון דער מענשהײט. אין איטאַליען האָט מען זיך געפיהלט פאַרװאַנדט בלױז מיט דער פאַר-ראַפאעלישער מאַלערײ ; אין שפּאַניען האָט מען געפונען אַ פאַרװאַכדטען דיכטער אין קאָלדעראנ'ן געגען װעמעס מיסטישע פאַרטראַכטקײט שעקספּיער'ס פרײזיניגקײט און רעאַליזם, װעלכע זײנען נאָרװאָס אַזױ באַליבט געװען, האָבען געמוזט אָבטרעטען דעם װעג. אַפילו הײבערג שטעלט קאָלדעראנ'ן העכער פון שעקספּיער. איבעראַל און אין אַלע קונסטען פאַרעהרט מען די גאָטיק ; עס פאַרשטעהט זיך אַלײן אַז דיורער מיט זײן פאָלקסטימליכער און נאַיװער טרײהערציגקײט, אָבער באַזונדער דורך זײן מיסטיק, זײנע הירשען מיט צלמים צװישען די הערנער און מיט זײן גאַנצער סימבאָליסטיק, איז פון די דײטשעשע ראָמאַנטיקער פאַרהײליגט געװאָרען. פון אַ בריף פון יענער צײט, אױב איך מאַך קײן טעות ניט, צו מינסטער, זעהט מען, אַז אהלענשלעגער און זײן שװעסטער געפינען פיעל מער אין אַלבערט דיורער װי אַנדערע מענשען קענען אין זײנע װערק געפינען. די אָנשטעקונג איז געװען אַזױ שטאַרק, אַז אפילו דער דיכטער פון גולנארע, אלי און גולהינדי האָט זיך אײנגעבילדעט אַז ער איז באַהערשט פון דער מיסטיק.
שטרעבענדיק צו דערװײטערען זיך פון דעם גריכיש-רױמישען אַלטערטום האָט שלעגעל אױפגעטאָן זײן אײנציג אמת'ע, אָבער אױך גרױסע, װיסענשאַפטליכע טאַט : ער האָט אַװעקגעלעגט דעם פונדאַמענט צו דעם שטודיום פון דער סאַנסקריטישער שפּראַך און האָט דעדורך געעפענט פאַר דער אײראָפּעאישער ליטעראַטור אַ

גאַנץ נײם װעג. ער האָט געלעגט דעם יסוד פון אַ גאַנץ נײער פילאָלאָגיע, װעלכע האָט זיך אַנטװיקעלט צוערשט פּאַראַלעל צו דער קלאַסישער אַלס אינדאָ-אָריענטאַלישע, און דאַן — צו אַ צװײטער פילאָלאָגיע, װעלכע האָט אַרײנגענומען אין זיך די קלאַסישע, נעמליך, צו דער פאַרגלײכענדער שפּראַכען-װיסעגשאַפט, די פילאָלאָגיע אַלס נאַטור-װיסענשאַפט.
אָבער פאָרלױפיג איז עס די אינדישע גלײכגילטיגקײט, װאָס איז יעצט געװאָרען דער אידעאַל : דאָס לעבען פון גלײכגילטיגען בליק אױף אַלץ, דאָס װעגעטאַטיװע לעבען. עס איז אָט דיזער אידעאַל װאָס װערט פאַרהערליכט אין שלעגעל'ס „לוסינדע." עס איז דאָסזעלבע אידעאַל װאָס די ראָמאַנטישע שולע אין פראַנקרײך נעהמט שפּעטער איבער און װעלכען טהעאָפיל נאָטיע פאַרהערליכט אין אַזעלכע ראָמאַנען װי פאָרטונאָ. עס איז דאָסזעלבע אידעאל װאָס זעהט זיך דורך אין אָהלענשלעגער'ס געניאַלען פױלענצער אַלאַדין און װאָס שװעבט שטענדיק פאַר'ן עסטעטיקער אין „ענטװעדער — אָדער," דיזען עכטען פּראָדוקט פון דער ראָמאַנטישער שולע, װאָס האָט זיך אױסגעהאָדעװעט, װי אָהלענשלעגער אַלײן, אױף לעזען די ראָמאַנטישע דיכטער פון דײטשלאַנד, און אין װעלכען עס הײסט : מײן צײט טײל איך אײן אױף פאָלגענדען אופן : אײן העלפט פאַרשלאָף איך, די אַנדערע פאַר'חלום איך. װען איך שלאָף חלום איך קײנמאָל ניט, װאָרוםצו צו שלאָפען איז די העכסטע גענאַליטעט.
געטהע איז אַלס זקן געלאָפען צו זוכען רעטונג פון דעם טומעל פון דער צײט אין דעם מזרח און האָט אָנגעשריבען זײן „װעסטאָסטליכען דיװאַן." די ראָמאַנטיקער זײנען נאָר נאָכגעגאַנגען אין זײנע טריט. אָבער באַלד האָט זײער לערע געקראָגען אַ פילאָזאָפישע באַגרינדונג דורך שעללינג, װעלכער האָט זיך איבערגעשראָקען פאַר די רעליגיעזע און פילאָזאָפישע איבערקערענישען פון פראַנקרײך און האָט זיך אַ קער געטאָן אױף אַן אַנדער װעג.
אַזױ װי געטהע איז געפלױגען אין דעם װײטען אָריענט אַזױ איז שעללינג געלאָפען פון דער שטירמישער אומגעבונג אין װײטסטען אַלטערטום און דאָרטען געפונען די קװעלען פון װאַרהײט און לעבען. אין געגענזאַץ צו דער אַגשױאונג פו דער אױפקלע-

רונגס-פּעריאָדע, אַז די מענשקײט האָט זיך לאַנגזאַם ענטװיקעלט פון באַרבאַרײ צו קולטור, פון אינסטינקט צו פאַרנונפט, ערקלערט ער די מענשהײט פאַר געזונקען, ד. ה. אַז זי איז געזונקען פון אַ העכערער קולטור-מדרגה, אין װעלכער זי האָט גענאָסען אַן ערציהונג, װאָס איז איר געגעבען געװאָרען פון העכערע װעזענס, פון גײסטער. דאַן איז געקומען אַ ירידה דורך זינד, און אין דער פּעריאָדע פון געזונקענהײט האָבען זיך געװיזען בלױז װעניגע אַזעלכע לערער, העכערע װעזענס, נביאים, זשעניען, װי שעללינג אַלײן, װעלכע אַרבײטען אױפצושטעלען צוריק יענעם פאָלקאָמענעם לעבען. מיר אַלע װײסען אַז די װיסענשאַפט האָט געגעבען גערעכט די מענער פון דער רעװאָלוציאָן און ניט שעללינג, און אַז מיר, װעלכע לעבען אין דעם דור פון טשאַרלס דאַרװין, קענען מער ניט אָננעהמען די מעגליכקײט פון אַ גן-עדן צושטאַנד און אַ ירידה דורך זינד. דאַרװינ'ס לערע װעט אָהן ספק אומװאַרפען די אָרטאָדאָקסישע מאָראַל, פּונקט אַזױ װי קאָפּערניקוס' לערע האָט אומגעװאָרפען די אָרטאָדאָקסישע דאָגמאַטיק. קאָפּערניקוס' סיסטעם האָט צוגענומען בײם אָרטאָדאָקסישען הימעל-רײך זײן פיזישען פּלאַץ, און אַזױ װעט דאַרװינ'ס לערע צונעהמען דעם פּלאַץ פון דעם אָרטאָדאָקסישען גן-עדן.
אָבער צו דיזען געדאַנק האָט מען נאָך דעמאָלט ניט געהאַט געקומען און שעללינג האָט אָנגעװיזען אױף אַ פאַרצײטיגער װעלט, װוּ די לעגענדען פון געטער און האַלב-געטער האָט ער אָנגענומען פאַר היסטאָרישע פאַקטען און אַזױ איז ער געקומען דערצו, אַז ער האָט געשטעלט די מיטאָלאָגיע אַלס דאָס העכסטע פון אַלע קונסטװערק, װעלכען מען קען געבען אונענדליכע אױסטײטשונגען, און אונענדליכע אױסטײטשונגען מײנט װעלכע אײנעם װילט זיך. מיר האָבען דעם קערן פון גרונדטװיג'ס גאַנצער מיטאָלאָגישער אױסטײטשונג מיט זײן אונװיסענשאַפטליכער און אונטינקטליכער באַַרבײטונג פון די סקאַנדינאַװישע רעליגיעזע לעגענדען.
אָבער די אַװעקװײכונג פון געזעלשאַפטליכע אינטערעסען געפינט נאָך אַ מער באַשטימטען אױסדרוק אין שעללינג'ס פאַרטיפונג אין דער נאַטור, אַ באַװעגונג װאָס געטהע האָט שױן נע-

מאַכט און װעלכע האָט אים געפירט צו אַ רײהע גרױסאַרטיגע אַנטדעקונגען, װאָס שעללינג האָט קײנמאָל ניט געמאַכט. פּונקט אַזױ װי נאָך דער פאָרשטעלונג פון די מיסטיקער האָט די געטליכע פאַנטאַזיע באַשאַפען די װעלט מיט'ן כח פון איר דענקען, אַזױ איז לױט שעללינג בלױז די זעלבע קראַפט אין דעם מענשען אימשטאַנד צוצוגעבען אידעאַלע װירקליכקײט צו די גײסטיגע שעפּפונגען פון דעם מענשען.
עס איז אַלזאָ אָט דיזע עסטעטישע גפראַפט, די אַזױ גערופענע אינטעלעקטועלע אַנשױאונג (ד. ה. רײנע פאַנטאַזיע װאָס אַרבײט לױט די געזעצען פון פאַרנונפט) װעגען װעלכער שעללינג, װאָס שטעהט דאָ אונטערן אײנפלוס פון דער עסטעטישער קריטיק פון זײן צײט, באַהױפּטעט אַז נאָר זי אַלײן עפענט דעם װעג צו דער פילאָזאָפיע, צו דער באַנעהמונג פון דער אײנהײט פון דאָס אידעאַלע און רעאַלע. יע, דיזע אינטעלעקטועלע אַנשױאונג איז געװען ניט בלױז דער װעג, נאָר אױך דער ציל. און אָט דיזעס פאַרבײטען פון דעם װערקצײג אױפ'ן װערק באַצײכענט דעם אָנפאַנג פון אַ גאַנצער, אַלגעמײנער צומישונג אין דער ראָמאַנטישער פּאָעזיע און װיסענשאַפט, װוּ אָט װערט די װיסענשאַפט אָנגעפירט מיט די מיטעל פון דער קונסט, אַזױ אַז אין היפּאָטעזען פאַנטאַזירט מען אָנשטאָט צו פאָרשען, און אָט װערט די פּאָעזיע און קונסט באַטריבען מיט די מיטעל פון דער פילאָזאָפיע און רעליגיאָן, אַזױ אַז די דיכטערישע װערק װערען געגראַמטע חקירות, װעמעס העלדען זײנען פאַרקערפּערטע אידעען, און די קינסטלערישע שעפּפונגען זוכען צו פאַרדעקען דעם מאַנגעל פון לײבליכקײט מיט דעם מאַנטעל פון קאַטױלישער פרומקײט און ליבע. מען האָט זיך אײנגערעדט, אַז דיזע נײע נאַטור-פילאָזאָפיע װעט אױף שטענדיק איבעריג מאַכען יעדען פּראַקטישען שטודיום פון דער נאַטור ; אָבער מיר, װעלכע לעבען אין אַ צײט װען די עמפּירישע נאַטור-פאָרשונג האָט פאַרענדערט דעם פּנים פון דער ערד און האָט באַזונדערס דאָס מענשליכע לעבען רײך געמאַכט דורך אַנטדעקונגען און ערפינדונגען, מיר װײסען, אַז די רעאַקציאָנערע טענדענצען האָבען אױך דאָ ענדליך געהאַט אַ מפּלה, און אַז דאָס לעבען אַלײן האָט דעם טעות באַװיזען. אָבער דאָס

װאָס אין דיזער טעאָריע האָט פאַר אונז באַזונדערען אינטערעס און װיכטיגקײט איז דאָס קרעפטיגע באַטאָנען פון דער געטליכער פאַנטאַזיע אַלס די אורזאַכע פון יעדען קינסטלערישען שאַפען ; װאָרום דאָ שטעהען מיר בײם געדאַנק, פון װעמעס שױס עס איז אַרױסגעקומען „אַלאַדין", דאָ פיהלען מיר מיט דער האַנד דעם האַרץ-קלאַפּ װעלכער האָט געטריבען דאָס בלוט ביז יענעם װײטסטען גליד פון דעם גרױסען גערמאַנישען קערפּער, װאָס איז אין יאָר 1803 באַצײכענט געװאָרען מיט'ן נאָמען קאָפּענהאַגען.
אין װאָס פאַר אַ גראַד די אַלע נײע אַנשױאונגען האָבען געמוזט װי אַ בליץ דורכצוקען אָהלענשלעגער'ן איז לײכט צו פאַרשטעהן.
די ראָמאַנטיקער האָבען געשעצט די פאַנטאַזיע איבער אַלץ אין דער װעלט, זי איז געװען די העכסטע, די געטליכע מתנה. װע-מען מען קען דיזע לערע אַזױ טיף דורכנעהמען װי דעם, װעלכער איז גראָד געװען באַשאָנקען מיט אַ רײכער, פרוכטבאַרער פאַנטאַזיע, װעלכע האָט פאַרנומען דעם פּלאַץ פון דעם געשפּרעכליכען טאַלאַנט פון באַגעזע און פון דעם גאַנצען אַלטען יאָרהונדערט ? די ראָמאַנטיקער האָבען געשעצט די װעלט פון דער מיטאָלאָגיע אַלס די העכסטע, די עכטע ; דאָ האָט ער געהאַט פאַר זיך אַ גאַנצע מיטאָלאָגישע װעלט, די סקאַנדינאַװישע, װעלכע האָט נאָר געדאַרפט באַרירט װערען.
שלעגעל און נאָװאַליס האָבען געשריען : „מיר מוזען אַ נײע מיטאָלאָגיע געפינען, װילכע זאָל קענען זײן פאַר אונז דאָס װאָס די אַנטיקע איז געװען פאַר די גריכען און רױמער," אָבער זײ האָבען געזוכט אומזיסט, גזדער האָבען געפונען נאָר די אַלטע מיטהען פון דעם קאַטאָליציזם. בלױז ער האָט ניט געדאַרפט זוכען, בלױז ער איז באַזעסען דעם שאַץ, אים אַלײן „איז דער אַפּעלצין אין טורבאַן געפאַלען", ער האָט אָהן מיה געפונען די העלע לאָמפּ, בשעת די אַנדערע האָבען זיך די קעפּ צובראָכען אום צו באַשאַפען עטװאָס ליכט, ברענענדיק אײן שװעבעלע נאָך דער אַנדערער. די ראָמאַנטיקער האָבען געגלױבט אין אַ העכערען פאַרצײטיגען צושטאַנד, פון װעלכען די מענשהײט איז אַראָבגעזונקען, און פאַר זייגע אױגען איז געשטאַנען גראָד אַ פאָלק, װע-

מעס אַלטערטום האָט װײט אַריבערגעשטראַלט זײן נעגענװאַרט, און װאָס איז געװען גערן זײן געגענװאַרט צו פאַרגעסען און האָט געהאַט אַ שטאַרקע בענקשאַפט צו פאַרהערליכען זײנע קינדהײטס-חלומות און די העלדענטאַטען פון לײן יוגער-צײט, און דאַדורך זעהן זיך אַלײן פאַרהערליכט.
אַזױ איז עס געשעהען, אַז די דאָקטרינען פון דער ראָמאַנטיק האָבען אין אים, דעם ניט-דײטש, אױפגעװעקט אַ פרישערע, אַ רײכערע און אינהאַלטס-פולערע פּאָעזיע, װי יבײ װעלכען עס איז באַגאַבטען גײסט אין דײטשלאַנד גופא, און אַזױ ערקלערט זיך עס, װי עס איז געװען נױטיג נאָר אײן װאָרט פון סטעפפען אום, צו זײן אײגענער און אַלע אַנדערענס איבערראַשונג, אױפצוברעכען דעם כשוף װאָס האָט אים געהאַלטען די צונג געבונדען.
אײן געזונטע שטרעבונג אין דער ראָמאַנטישער שולע איז געװען װאָס זי האָט געזוכט אױסצוברײטען דעם ענגען קרײז פון סוזשעטען װאָס זײנען געװען אַנטהאַלטען אין דעם אַנטיקען שטאָף, און צו עפענען די אױגען װי אױף די אָריגינעלע ערשײנונגען בײ אַנדערע פעלקער אַזױ אױך בײם אײגענעם פאָלק. אױף אַזאַ אופן איז די שולע געװאָרען פּאַטריאָטיש, און פּאַטריאָטיש אין אַלע לענדער. אױסערדעם איז שױן יעצט אַנטשטאַנען אין דײטשלאַנד דיזעלבע ליבשאַפט פאַר עקסקורסיעס אין פרעמדע לענדער, װעלכע האָט שפּעטער דורכגענומען די פראַנצױזישע ראָמאַנטיק אונטער װיקטאָר הוגאָ. דער פאָרגענגער פון דיזער ריכטונג איז געװען הערדער מיט זײן באַװוּנדערענסװערטען חוש פאַר די שעפּפונגען פון דעם פאַלקס-גײסט אין די פאַרשײדענע לענדער. פאַר אים איז די װעלט-פּאָעזיע געװען אַ שעהנע האַרף, אױף װעלכער יערעס פאָלק האָט געהאַט זײן סטרונע. דאַן איז געקומען שלעגעל'ס קריטישע און איבערזעצער-טעטיגקײט. זײנע באַרימטע פאָרלעזונגען איבער דער דראַמאַטישע ליטעראַטור, װעלכע זײנען ערשינען פּונקט אײדער די פאַראײניגטע אַרמײען זײנען אַרײן אין פּאַריז, האָבען ערקלערט נאָך לעסינג'ס מוסטער די אַנטיקע פּאָעזיע און שעקספּיר'ס דראַמען, אָבער האָבען אױך אַנטהאַלטען לױט לעפּינג'ס מוסטער די ביטערסטע און גװאַלטינסטע אָנגריפען אױס'ן פראַנצײזישען געשמאַק און דאָס פראַנצױזישע טעאַטער.

עט איז אינטערעסאַנט צו פאַרגלײכען דאָס דאָזיגע װערק מיט מאַדאַם דע סטאַל'ס בוך „איבער דײטשלאַנד." שלעגעל צײגט זיך געגען פראַנקרײך פּונקט אַזױ פול מיט מיספאַרשטענדיסען און האַס װי מאַדאַם דע סטאַל װײזט זיך צו דײטשלאַנד פול מיט פאַרשטענדניס און סימפּאַטיע. ער האָט ניט גענוג װערטער פון שפּאָט פאַר קאָרנעיל און ראַסין און ער באַהאַנדעלט דעם אונשטערבליכען דיכטער פון „טאַרטײף" מיט אַ גרינגשעצונג, װעלכע איז צו נאַריש אום ניט צו פאַלען צוריק אױף דעם, װאָס דריקט זי אױס. דאַגעגען ערקלערט ער צו זײנע לאַנדסלײטע מיט פײןפיהלענדער סימפּאַטיע די פּאָעזיע פון שעקספּיר און קאַלדעראָן, װעלכע איז ביז אַהער געװען אינגאַנצען אונבאַקאַנט. זײן אױפפאַסונג פון דיזע דיכטער האָט פונדעסטװעגען אײן גרױסען חסרון נעבען אײן גרױסער מעלה.
די מעלה איז, װאָס יעדע זאַך, יעדע מינדסטע אײגענטימליכקײט, װערט אַנערקענט. װען ער פירט שפּעטער אױס זײנע מײסטערהאַפטע איבערזעצונגען פון שעקספּיר און פון אײניגע דראַמען פון קאָלדעראן. װאָס קענען קײנמאָל ניט גענוג באַװוּנדערט װערען, װערט עס קלאָר װאָס פאַר אַ פאָרשריט די פאַרשטענדניש פון מאָדערנער פּאָעזיע האָט געמאַכט זינט דער צײט פון שילער, װעלכער האָט אין זײן איבערזעצונג פון „מאַקבעטה" צוהאַקט דאָס שטיק לױט די פאָראורטײלען פון דער אַלטער פּאָעזיע און האָט אַרױסגעװאָרפען אַלץ װאָס איז דערין געװען רעאַליסטיש און מוטיג.
דער פעלער, דאַגעגען, איז בײ שלעגעל'ן דערזעלבער װאָס בײ דער גאַנצער ראָמאַנטישער שולע, דערזעלבער װאָס בײ אונז אין דענמאַרק שפּרײט זיך אױס פון דיזער שולע אױף דער גאַנצער פאָלגענדער עפּאָכע, נעמליך דער, װאָס די אַנשױאונג פון דער פּאָעזיע טראָגט שטענדיק דעם שטעמפּעל פון דער גערמאַנישער אײנזײטיגקײט, ד. ה. װאָס איז ביז אַזאַ גראַד עסטעטיש-מעטאַפיזיש, אַז די עמפּיריש-היסטאָרישע אױפפאַסונג װערט אינגאַנצען פאַרדרענגט און באַקומט ניט איר געהעריגען רעכט.
אַלס באַװײז קען מען ברענגען אײן בײשפּיעל נאָכ'ן אַנדערען. אַזױ װי די גריכען און אַריסטאָטעל זײנען אין פראַנקרײך

אונטער לואי דעם פּבּטען באַטראַכט געװאָרען אַלס די אַבסאָלוטע מוסטער, אַזױ איז איצט געװען צ. ב. שעקספּיר דאָס אַבסאָלוטע מוסטער אין דער פּאָעזיע, אָדער (װי אין קירקעגאַַרד'ס „ענטװעדער — אָדער") מאָצאַרט דאָס אַבסאָלוטע מוסטער אין דער מוזיק. די היסטאָריש-ריכטיגע אױפפאַסונג װאָס אַנערקענט ניט אין איר עמפּירישער ניכטערקײט קײן אַבסאָלוטען מוסטער, װערט אינגאַנצען אָבגערוקט אָן אַ זײט. יעדעס געלונגענעם װערק װערט אַ טיפּוס, אַ טיפּוס פון אַ פּאָעטישער אַרט, אַ קאַטעגאָריע. אַזױ צום בײשפּיעל איז אין דענמאַרק אָהלענשלעגער'ס „סאַנקט יאָהאַניסאבענדשפּיל" פאַר הײבערג'ן „די פאָלקאָמסטע רעאַליזירונג פון דער אונמיטעלבאַרער דראַמע אין לירישער פאָרם." מען באַשרײבט די דיכטונגס-פאָרמען און דיכטער-װערק אַזױ װי זײ װאָלטען געװען צװײגען װאָס װאַקסען זיך פאַנאַנדער אײנס פון אַנדערען װי אױף אַ בױם, אָנשטאָט זײ צו שטודירען אין צוזאַמענהאַנג מיט דער קולטור, מיט'ן גאַנצען לעבען. מען גלױבט צ. ב. אַז די טראַגעדיע האָט אַן אונאונטערבראָכענע צוזאַמענהענגענדע געשיכטע, ד. ה. אַז די גריכישע טראַגעדיע שטעהט אין דירעקטער פאַרװאַנדשאַפט צו דער ענגלישער, אָנשטאָט צו באַגרײפען, גז די טראַגעדיע װערט ניט באַשאַפען פון די טראַגעדיען פון אַנדערע פעלקער, נאָר קומט אַרױס פון די אומגעבונגען, פון דער קולטור און פון דער גאַנצער פּסיכאָלאָגישער ספערע, אין מיטען פון װעלכע זי אַנטשטעהט.
אונטערדעסען זײנען אלע באַריערען אַרונטערגעריסען געװאָרען, די גאַנצע װעלט איז געלעגען אָפען פאַר די אױגען פון דעם דיכטער, ער האָט געהאַט די ערלױבניש צו קלײבען זײן שטאָף, װוּ עס איז אים געװען ליב. מיר האָבען דיזען באַגײסטערטען ודױ אין אונזער דענישער ליטעראַטור אין אָהלענשלעגער'ס שעהנעם געדיכט „דעם דיכטער'ס הײמאַט." „זי ציהט זיך פון די װײסע פעלזען פון שפּיצבערגען, דער קבר פון דאָס װאָס האָט געטראָטען אױף דער ערד פאַר'ן מבול ביז'ן לעצטען אינזעל װאָס שטעקט אַרױס אין דעם װיסטען ים פון דעם זיד-פּאָל."
דער קורץ-געזאָגטער, צוזאַמענגעדרענגטער איבערבליק, װאָס אַיך האָק דאָ געגעבען איבער די שטרעבונגען פון דער ראָמאַנטי-

שער שולע, אין אײנקלאַנג מיט װעלכע עס איז אַנטשטאַנען דאָס װערק „איבער דײטשלאַנד", האָט שױן געװיזען דעם לעזער אין װעלכע פּונקטען מאַדאַם דע סטאַל האָט זיך געפיהלט אײנגעשטימט מיט דער שולע, און װי אַזױ זי האָט באַײנפלוסט איר װײטערדיגע ליטעראַרישע קאַריערע. דער האַרטער קאַמפּף פון די ראָמאַנטיקער געגען דער פילאָזאָפיע פון אַבּטען יאָרהונדערט האָט געהאַט איר פולע סימפּאַטיע. שעללינג אַלײן האָט אָנגערופען זײן גאַנצע סיסטעם אַ רעאַקציע געגען דער פאַרשטאַנד-פּעריאָדע. די טיפע אַכטונג פון די ראָמאַנטיקער פאַר פּאָעטישער באַגײסטערונג האָט געשטימט מיט מאַדאַם דע סטאַל'ס אײגענער נײגונג. די ראָמאַנטישע לערע װעגען דעם װערט און באַדײטונג פון דער פאַנטאַזיע האָט אַרױסגערופען איר בײפאַל, בשעת די אױפפאַסונג פון דער שולע װעגען דעם װעזען פון דער פאַנטאַזיע איז איר געװען אונפאַרשטענדליך. די ראָמאַנטיקער זײנען אַרױס פון דעם שטאַנדפּונקט, אַז אױס'ן יסוך פון אַלץ ליגט אַן אונאױפהערליך שאַפענדע פאַנטאַזיע, װעלכע פאַרניכטעט שטענדיק מיט געטליכער איראָניע אירע אײגענע שעפּפונגען, אַזױ װי דער ים פאַרשלינגט זײנע אײגענע כװאַליעס. ד. ה., אַז דער דיכטער, דיזער שעפּפער אין מיניאַטור, דאַרף זיך אױך אַזױ איראָניש באַציהען צו זײנע אױסגעטראַכטע בילדער און בכיװן צושטערען זײער אילוזיע. מאַדאַם דע סטאַל'ס פאַרשטאַנד איז געװען צו פּראַקטיש אום צו קענען אײנגעהן אױף דיזער פאַרשפּיצטער טעאָריע, איבער װעלכע זי האָט געפירט אַ קאַמפּף מיט אירע ראָמאַנטישע פרײנד. דערפאַר אָבער קומט זי זיך צוזאַמען מיט דער שולע אין זעהר אַ װיכטיגען פּונקט.
װי די גאַנצע ערשטע גרופּע שריפטשטעלער װאָס זײנען געװען פאַרװיקלעט אין דער רעאַקציע געגען אַבּטען יאָרהונדערט, איז זי מיט די יאָרען אַלץ מער פּאָזיטיװ רעליגיעז געװאָרען. די פילאָזאָפישע אײנדריקען פון דער רעװאָלוציאָנס-צײט זײנען ביסלעכװײז פאַרװישט געװאָרען און אױף זײער פּלאַץ זײנען געקומען אימער ערנסטערע פּראָבען אָנצואײגנען זיך די אױפטױכענדע רעליגיעזע אידעען פון דער צײט. זי, װאָס האָט אין איר יוגענד באַקעמפּפט שאַטאָבריאַנ'ס באַהײפּטונג װעגען דער העכערקײט פון

קריסטליכע סוזשעטען אין דער קונסט, שליסט זיך יעצט אָן אינגאַנצען אָן זײנע עסטעטישע אַנשױאונגען. זי נעהמט אָן, אָהן שום טראַכטען, די לערע פון די ראָמאַנטיקער, אַז די מאָדערנע פּאָעזיע און קונסט מוז זיך באַגרינדען אױפ'ן קריסטענטום, פּונקט אַזױ װי די אַלטערטום-קונסט איז געװען באַגרינדעט אױף די גריכיש-רױמישע געטער-זאַגען. און װאָס מער זי לעבט זיך אײן אין דער איבערצײגונג אַז דאָס אַבּטע יאָר-הונדערט איז געגאַנגען אינגאַנצען אױף אַ פאַלשען װעג, און טרעפענדיק איבעראַל מענשען, װעלכע האָבען זיך צוריקגעקערט צו די רעליגיעזע געפיהלען פון אַלטערטום, הױבט זי אָן צו גלױבען אַז דער אידעאַליזם אין דער מעטאַפיזיק, װאָס איז פאַר איר אַלס פרױ דער גוטער פּרינציפּ, אַזױ װי די אינספּיראַציע אין דער פּאָעזיע, װאָס איז פאַר איר אַלס דיכטערין דער פּרינציפּ װאָס באַפרײט פון דעם צװאַנג פון כללים, מוזען נױטװענדיגערװײז באַנײען די הערשאַפט פון פּאָזיטיװער רעליגיאָן, װײל דער סענסואַליזם, װעמעס פּרינציפּען פון פילאָזאָפיע און קונסט זײנען איר דערװידער, האָט די רעליגיאָן באַקעמפּפט אַלס פײנד. און אַזױ פּאַסירט עס אַז זי שטעלט זיך אין איר בוך איבער דײטשלאַנד אױף דער זײט פון יענער לײדענשאַפטליכער און אוגגערעכטער, אָפט פּײנליך באַשרענקטער רעאַקציע געגען דאָס גײסטיגע פרײהײטס-שטרעבען פון אַבּטען יאָרהונדערט, װעלכע האָט אין דערזעלבער צײט אױסגעבראָכען אױף דער אַנדערער זײט פון דעם רהײן און האָט געדאַרפט איר העכסטע קראַפט דערגרײכען אױפ'ן באָדען פון פראַנקרײך גופא.