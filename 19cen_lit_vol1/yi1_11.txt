.

מען קען „קשײננאַ" אָנרופען אַ פּאָעמע איבער נאַציאָנאַלע פאָראורטײלען. אָסװאַלד שטעלט מיט זיך פאָר אַלע פאָראורטײלען פון ענגלאַנד ; זײן באַגלײטער, גראַף ד'ערפױ — פון פראנקרײך, און געגען די פאָראורטײלען פון דיזע צװײ נאַציאָנען, װאָס זײנען אין יענער צײט געװען די שטאַרקמע און זעלבסטבאַװוּסטעסטע אין אײראָפּאַ, קעמפּפט קאָריננאַ מיט איר גאַנצער נשמה און מיט דער גאַנצער באַגײסטערונג פון איר פּאָעטישען געמיט. דער דאָזיגער קאַמפּף איז ניט קײן קאַלטבלוטיגער, װאָרום קאָריננאַ'ס גאַנצעס גליק הענגט אָב אָן דעם, װי װײט עס װעט איר געלינגען צו באַײנפלוסען אָסװאַלד'ן צו פאַרלאָזען זײנע אײנגעבאָרענע פאָראורטײלען אױף אַזױ װײט, אַז ער זאָל קענען גליקליך זײן מיט אַ פרױ אַזױ װי זי, װעמעס לעבען געהט אין אַלע הינזיכטען להיפּך צו דאָס, װאָס אין ענגלאַנד װערט באַטראַכט אַלס דאָס אײנציג פּאַסענדע אין אַ פרױ. אָבער בעת קאָריננאַ זוכט אױף אַזאַ אופן אױסצוברײטען אָסװאַלד'ס בליק, און װײכער מאַכען זײן שטײפען גײסט, װעלכער שפּרינגט שטענדיק צוריק אין זײנע אַלטע געװױנהײטען, העלפט זי מיט צו דער ערציהונג פון דעם לעזער. אױפ'ן געביט פון די געפיהלען זעצט זי פאָר די זעלבע אַרבײט װעלכע זי האָט, װי מיר האָבען געזעהן, אױפגעטאָן אױפ'ן געביט פון אידעען. זי צײכענט אָן דעם ערשטען אַנטװוּרף פון נאַציאָנאַלער פּסיכאָלאָגיע, אַפילו װאָס אָנבאַלאַנגט די אינטימסטע געפיהלען. אין יענער צײט

האָבען אירע לאַנדסלײט, אַזױ װי די דײטשען הײנט, געפּרובט צו פאַרװישען די נאַציאָנאַלע קאָלירען פון די שכנ'ישע לענדער, אין דער שטאָלצער איבערצײגונג אַז זײ אַלײן פאַרקערפּערען די ציװיליזאַציאָן. דעריבער איז עס געװען איר טיפסטער פאַרלאַנג זײ צו װײזען אַז זײער לעבענס-אַנשױאונג איז נאָר אײנע פון א סך גלײכבאַרעכטיגטע און אָפטמאָל אפילו מער באַרעכטיגטע. װען מען דערמאָנט זיך װי מעכטיג עס זײנען די פאָראור טײלען װעלכע אין אַלע לענדער אָהן אױסנאַם מאַכען עס פאַר אַ פאַרברעכען פאַר דעם אינדיװידואום צו לײקענען אַז זײן פאָלק באַזיצט די אַלע מעלות װאָס עס שרײבט זיך אַלײן צו, און װאָס אַזױ פיעל הײליגע פּאַיאַצען געפינען עס פאַר באַקװעם אײנצורעדען יעדען טאָג אַז עס באַזיצט זײ װירקליך, דאַן קען מען פאַרשטעהן װאָס פאַר אַ קוראַזש מאַדאַם דע סטאַל האָט אַרױסגעװיזען װען זי האָט אין אַזאַ צײט אױפגעהױבען דעם קאַמפּף געגען דעם פראַנצױזישען נאַציאָנאַלען שטאָלץ.
עס איז פאַראַן אײן אײנציגע גרױסע אידעע, װאָס איז אַם געפערליכסטען פון אַלע אַנדערע פאַר דער דעספּאָטישער מאַכט װאָס די אײנגעװאָרצעלטע אידעען און מנהגים פון אַ געזעלשאַפט איבען אױס. דאָס איז ניט די אידעע פון לאָגיק. װאָרום אָבװאָל מיר דאַרפען גלױבען אַז װען מען זאָל די לאָגיק אַרײנלאָזען אין דעם גאַנצען שפּײכלער פון פאָראורטײלען װאָס באַהערשען אַ באַשטימטעס לאַנד אין אַ באַשטימטער צײט, מוז זי אָנמאַכען צװישען זײ פּונקט אַזאַ גרױסען חורבן, װי אַן אָקס אין אַ געװעלב פון גלאָזװאַרג, דאָך װירקט די אבסאָלוטע לאָגיק גאָר ניט אױף דער מאַיאָריטעט מענשען. נײן, מער װי פון אַלץ װערט די מאַסע אױפגעװעקט און איבערראשט װען מיר זײנען אימשטאַנד צו מאַכען פאַר איר רעלאַטיװ דאָס װאָס זעהט איר אױס אַבסאָלוט, דאָס הײסט, צו באַװײזען איר אַז דער אידעאַל װאָס זי האַלט פאַר אַלגעמײן אנערקענט װערט אַזױ באַטראַכט בלױז פון אַזױ פיעל און אַזױ פיעל ענליך דענקענדע מוחות, בשעת אַנדערע פעלקער אָדער ראַסען האָבען אַ גאַנץ אַנדער באַגריף פון דאָס װאָס איז פּאַסיג און שעהן. אַזױ דערװיסט זיך די מאַסע צום ערשטען מאָל, אַז די קונסט און פּאָעזיע װאָס געפעלען איר ניט,

װערען באַטראַכט בײ גאַנצע ראַסען אַלס די העכסטע, בשע,ת אירע אײגענע, װעלכע זי האַלט פאַר די העכסטע אין דער װעלט, װערען פון אַלע אַנדערע פעלקער געשטעלט זעהר נידעריג, און אַז עס איז נוצלאָז צו טרײסטען זיך אַז אַלע אַנדערע פעלקער מאַכען אַ טעות אין זײער אורטײל, װאָרום אַלע אַנדערע פעלקער, טרײסטען זיך אױך, אַז אַלע איבעריגע מאַכען אַ טעות אין זײער אורטײל. װען איך זאָל װעלען מיט אײן װאָרט באַצײכנען מאַדאַם דע סטאַל'ס פאַרדינסט פאַר דער פראַנצײזישער געזעלשאַפט, איר קולטור און ליטעראַטור, און דאַדורך אױך פאַר דער ליטעראַטור און קולטור פון גאַנץ אײראָפּאַ, װאָלט איך זיך אױסגעדריקט אַזױ: זי האָט אין אירע בײדע הױפּט װערק „קאָריננאַ" און „איבער דײטשלאַנד", געמאַכט די הומאַנע און ליטעראַרישע אַנשױאונגען פון פראַנקרײך, ענגלאָנד, דײטשלאַנד און איטאַליען רעל אַט יוו פאַר די אײנװױנער פון די פאַרשײדענע לענדער.
גראַף ד'ערפױ איז אַ מײסטערליך אױסגאַרבײטער טיפּ פון פראַנצײזישער לײכטזיניגקײט און גאוה צוזאַמען מיט אײניגע פון די שעהנערע און אָפטערע פראַנצױזישע מעלות. מען פאַרשטעהט ניט װי אַזױ רעכט אָבצושעצען אַזאַ געשטאַלט ביז מען באַטראַכט ניט גוט װיפיעל מוט עס האָט זיך געפאָדערט אַרױסצושטעלען אין א קרײז פון אױסלענדער אלס אײנציגען און אַנטשײדענדען פאָרשטעהער פון פראַנצױזיעען פאָלק אַ כאַראַקטער, װעמעס באַשרענקטקײט איז אַזױ גרױס װי ד'ערפױ'ס. ד'ערפױ איז אַ יונגער פראנצױזישער עמיגראַנט, װעלכער האָט מיט גלענצענדער העלדישקײט געקעמפּפט אין קריג, האָט די קאָנפיסקאַציע פון זײן פאַרמעגען דורכ'ן שטאַט אַריבערגעטראָגען ניט נאָר רוהיג, נאָר אַפילו גרינג און מונטער און האָט מיט זעלטענער אױפאָפּפערונג אָבגעהיט און ערנערט זײן ערציהער, אַן אַלטען אָנקעל, װאָס האָט עמיגרירט מיט אים און װאָלט אָהן אים געװען הילפלאָז, — מיט אײן װאָרט, ער באַזיצט אַ פונדאַמענט פון ריטערליכקײט און די פעהיגקײט פאַר זעלבסט-אױפאָפּפערונג. װען מען זעהט אים װילט זיך קױם גלױבען אַז ער האָט אַזױ פיעל איבערגעלעבט און אױסגעשטאַנען, װאָרום ער זעהט אױס װי ער װאָלט פארגעסען אַלץ װאָס איז געשעהן און ער רעדט מיט װוּנ-

דערליכען לײכטזין װעגען זײנע אומגליקען און פּונקט מיט אַזאַ גרױסען, אָבער שױן װעניגער באַװוּנדערונגסװערטען לײכטזין װעגען אַלע אַנדערע זאַכען.
אָסװאַלד באַגעגענט אים אין דײטשלאַנד, װוּ ער שטאַרבט ניט שיער פון לאַנגװײלע ; ער האָט דאָרט אָבגעלעבט אײניגע יאָר, דאָך איז עס אים קײנמאָל ניט אײנגעפאַלען אַ װאָרט דײטש צו לערנען. ער האָט בדעה צו פאָרען קײן איטאַליען, אָבער ער ערװאַרט ניט קײנע פאַרגעניגענס פון דיזען לאַנד ; ער װײס אַז יעדע פראַנצױזישע פּראָװינץ-שטאָדט האָט אַן אנגענאמערען געזעלשאַפטליכען לעבען און אַ בעסערען טעאַטער װי רױם. „און האָט איר בדעה צו לערנען איטאַליעניש ? — פרעג אים אָסװאַלד. — נײן, — ענטפערט ער — דאָס געהט ניט אַרײן אין מײן שטודיום-פּלאַן", און זײן מינע איז דערבײ אַזױ ערנסט אַזױ װי דיזער באַשלוס װאָלט געװען דער רעזולטאַט פון די װיכטיגסטע אורזאַכען. אין איטאַליען שענקט ער ניט דער נאַטור אַפילו אַזױ פיעל װי אַ בליק. זײן געשפּרעך דרעהט זיך ניט, ניט אַרום די אױסערליכע געגענשטאַנדען ניט אַרום די אײנדריקען. די געזעלשאַפטליכע באַציהונגען זײנען זײן אײנציגע טעמע ; זי איז פול מיט אַנעקדאָטען און װאָרט-שפּילען, איז הױפּטזעכליך װעגען זײנע אונצעהליגע באַקאַנטע און איז פאַקטיש ניט מער װי געװײנליכע געזעלשאַפטליכע באַרײדערײ. אָסװאַלד איז איבערראַשט פון דיזען מאָדנעם געמיש פון מוט און אױבערפלעכליכקײט. זײן פאַר אַכטונג פאַר אומגליק און געפאַרען װאָלט בײ אָסװאַלד'ן אױסגעזעהן גרױס װען זי װאָלט אים געקאָסט מער אָנשטרענגונג, און העלדיש װען זי װאָלט ניט אַרױסגעקומען פון דיזעלבע אײגענשאַפטען װעלכע מאַכען אים בכלל אונפעהיג צו האָבען אַ טיפען געפיהל. אַזױ מאַכט זי אים נאָר מיד.
װען ד'ערפױ דערזעהט צום ערשטען מאָל פון װײטענס די סעינט-פּעטער קירכע פאַרגלײכט ער זי מיט'ן אינװאַלידען-דאָם אין פּאַריז — אַ פאַרגלײך װאָס איז מער פּאַטריאָטיש װי געלונגען ; װען ער דערזעהט קאָריננאַ אױפ'ן קאַפּיטאָל פיהלט ער אַ פאַרלאַנג זי צו קענען צו לערנען, אָבער ניט קײן פאַרעהרונג. ער װוּנדערט זיך ניט איבער דער רײנקײט פון איר האַרצען

אין אַ לאַנד װוּ ער געפינט די מענער אָהן מאָראַלישען װערט, נאָר ער שמײכעלט זיך מיט דער האָפנונג, אַז זי װאָלט ניט געקענט בײשטעהן די גאַלאַנטקײט פון א יונגען פײנעם פראַנצױז. װען זי רעדט מיט אַנדערע אין זײן געגענװאַרט איטאַליעניש און ענגליש אַזױ אַז ער פאַרשטעהט ניט אַ װאָרט פון דעם געשפּרעך, געהט ער צו איר צו מיט די װערטער : „עדט פראַנצױזיש ; איר קענט די שפּראַך און זענט װערט זי צו רײדען."
ער באַמערקט אַז קאָריננאַ ליבט אָסװאַלד'ן, אָבער ער האָט דערפאַר ניט קײן פאַראיבעל אָבװאָל זײן שטאָלץ איז אַביסעל באַלײדיגט, נאָר ער האַלט אַז איר ליבע איז נאַריש, װײל זי װעט איר קױם ברענגען גליק. אין דערזעלבער צײט רעדט ער אָסװאַלד'ן שטאַרק אָב פון שליסען אַ פראַבינדונג אױפ'ן גאַנצען לעבען מיט אַזאַ אונפּרעזענטאַבעלער פרױ װי קאָריננאַ. טראָץ זײן גאַנצען מוט װײס ער ניט פון קײן העכערער אױטאָריטעט װי די אנגענומענע מנהגים. „אױב איר װילט באַגעהן נאַרישקײטען, — זאָגט ער צו אָסװאַלד'ן, — מאָ באַגעהט לכל הפּחות ניט אַזעלכע װאָס מען קען ניט פאַרריכטען", און צו די רעכענט ער צו די הײראַט מיט קאָריננאַ'ן. די דאָזיגע סאָציאַלע אַנשױאונג איז ענליך צו זײן אנשױאונג אױף ליטעראַטור. אין קאָריננאַ'ס הױז פאַלט אָפט אױס דער געשפּרעך װעגען איטאַליענישע און ענגלישע פּאָעזיע. אַזױ װי ער איז פון דער מײנונג אַז די פראַנצײזישע שרײבער פון דער צײט פון לואי דעם סבּטען זײנען אבסאָלוטע מוסטער איז ער נאַטירליך ביז'ן העכסטען גראַד שטרענג געגען אַלע אױסלענדישע שעפּפונגען. פאַר אים זײנען די דײטשען באַרבאַרען, די איטאַליענער פאַרדאַרבער פון סטיל און נאָר „דער געשמאַק" און די עלעגאַנץ פון פראַנצױזישען סטיל זײנען מאַסגעבענד אין ליטעראַטור. אונזער טעאַטער, זאָגט ער, איז אַבסאָלוט דאָס ערשטע אין אײראָפּאַ און איך בין איבערצײגט אַז אַפילו די ענגלענדער פאַלט ניט אײן אַרױסצושטעלען שעקספיער'ן געגען אונז. דײדענדיק אין אַ קרײז פון איטאַליענער װעגען דער איטאַליענישער דראַמע ערקלערט ער, אפילו ניט אָהן װיץ דאָך אָבער אָהן אײדעלקײט, אז די איטאַליענישע שױשפּיל באַשטעהט פון באַלעטען, געשמאַקלאָזע טראַגעדיעס, און קאָמעדיעס

װאָס זײנען ניט קאָמיש. דעם גריכישען טעאַטער פעלט פײנקײט און שעקספּיר איז רױה. אונזער טעאַטער איז אַ מאָדעל פון געשמאַק און פון שעהנקײט פון פאָרמע ; צו װעלען אײנפירען בײ אונז אױסלענדישע אידעען מײנט אַרײנװאַרפען אונז אין באַרבאַרײ.
ד'ערפױ געפינט אױך אַז די רואינען פון רױם האָבען געקראָגען אַ גאַנץ איבערטריבענעם רוהם. ער װיל זיך ניט אונטער װאַרפען צו דער מאָדע און אַרומקוקען די אַלע אַלטע חורבות. ער רײזט צו די נאָר, לאַנגװײליגט זיך אין דער אַלפּעשער נאַטור אַזױ װי ער האָט זיך אין רױם געלאַנגװײליגט און קומט ענדליך אין ענגלאַנד, װוּ ער װערט קאָריננאַ'ס שטיצע אין אומגליק ; עס איז שטענדיק געװען מער ערנסט אין זײנע האַנדלונגען װי אין זײנע װערטער. און דאָך זעהענדיק װי עלענד איר ליבע צו אָסװאַלד'ן האָט זי געמאַכט קען ער ניט באַרױבען זײן שטאָלץ פון דער באַפרידיגונג שטענדיק צו װידערהאָלען „נו, װאָס האָב איך געזאָגט", און ער באַטראַכט דאָס אַלס אַ פליכט צו זיך אַלײן ניט פאַרבײצולאָזען די געלעגענהײט אָנצובאָטען זיך אַלס אָסװאַלד'ס נאָכפאָלגער. פונדעסטװעגען װײזט ער אַרױס צו קאָריננאַ אמת'ע און אױפאָפּפערעגדע איבערגעבענהײט און זי קװעלט זיך זעלבסט דערמיט װאָס זי קען אים דערפאַר קײן רעכטע דאַנקבאַרקײט אַרױסװײזען ; אָבער ער זעהט אױס אַזױ צערשטרײט, אַז קאָריננאַ װערט אָהן אױפהער געבראַכט צו פאַרגעסען זײנע אײדעלע האַנדלונגען אַזױ װי אױך ער פאַרגעסט זײ. „ עס איז אָהן צװײפעל זעהר שעהן — זאָגט די פאַרפאַסערין בײ דעם פּונקט — צו לעגען קלײנעם װערט אױף אײגענע גוטע האַנדלונגען ; אָבער עס קען דאָך געשעהן אַז די גלײכגיליטיגקײט װעלכע געװיסע מענשען פיהלען צו דאָס גוטע װאָס זײ האָבען געטאָן, האָט איר װאָרצעל אין זײער אױבערפלעכליכקײט." אָט מיט אַזאַ פעסטער ענערגיע דרינגט זי אױס מאַנכע פון די גלענצענדסטע מעלות פון איר פאָלק אױס אַ שװאַכקײט אין זײער נאַטור. דורך דעם טיפּישען כאַראַקטער פון ד'ערפױ װײזט זי אָן װי אַזױ אַלע גוטע געפיהלען אין פראַנקרײך װערען דערשטיקט פון אײן קראַנקער שװאַכקײט — די מורא, אױס גואה, פאַר דער געזעלשאַפטליכער

מײנונג. איר דוכט זיך אז אַלע געפיהלען און דאָס גאַנצע לעבען װערען באַהערשט און פאַרגיפטעט פון שאַרפזיניגקײט, פון דער לוסט זיך אױסצוצײכענען און פון אַ מורא װעלכע קען אױסגעדריקט װערען אין די װערטער „װאָס װעלען לײט זאָגען". אין דעם פּרט שטימט מאַדאַם דע סטאַל אינגאַנצען מיט דעם שרײבער װאָס איז געקומען גלײך מיט איר, דעם שאַרפזיניגען אָריגינעלען אַנרי בעיל, װעלכער פלעגט ליב האָבען צו באַצײכענען די פראַנצױזען אַלס ,5'ןמ1בּע 5*! (גואה'דיג-לעבהאַפט) און װעלכע.ר גאַהױפּטעט אַז אַלע זײ ר'נ האַנדלונגען װערען באַשטימט פון דעם געדאַנק ייִקממ-ז—8ז1 ממין- דאָס הײסט די מורא פאַר דאָס אומפּאַסיגע און לעכערליכע.
דאָס פראַנצײזישע פאָלק איז נעמליך דעמאָלט געװױנט געװען, אַזױ װי דאָס דענישע נאָך יעצט, צו שטאָלצירען זעהר שטאַרק מיט זײן אױסגעאַרבײטען חוש פאַר דאָס קאָמישע, אַזױ שטאָלץ אז די פראַנצױזען האָבען זיך אַלײן באַשײדען באַצײכענט אַלס דאָס גײסטרײכע פאָלק אין דער װעלט. קאָריננאַ באַהױפּטעט אַז דער דאָזיגער חוש צוזאַמען מיט דער מורא פאַר דער לעכערליכקײט, טױטעט עס אין פראַנקרײך יעדע אָריגינאַליטעט אין זיטען, אין קלײדונג און אין שפּראַך, און באַרױבט די פאַנטאַזיע פון יעדער פרײהײט און דאָס געפיהל פון יעדער נאַטירליכקײט. יעדער אײנגעבאָרענער געפיהל, יעדע אײנגעבאָרענע גײסטיגקײט מוזען זיך פאַרװאַנדלען אין ש,אַרפזיניגע עפּיגראַמען אנשטאט פּאָעזיע אין יענע לענדער װוּ די מורא צו װערען דער ציל פון װיץ און שפּאָט פירט יעדען אײנעם דער ערשטער זיך צו כאַפּען צו דיזען װאַפען. „קען מען דען — װענדט זי זיך צו ד'ערפױ — לעבען שטענדיק אין דעם נאָמען פון דאָס װאָס די געזעלשאַפט װעט זאָגען ? צי קען דאָס װאָס מיר דענקען און פיהלען אונז װירקליך קײנמאָל ניט דינען אַלס אַ לײכטענדער שטערען ? אױב דאָס זאָל זײן אַזױ, װען מיר זאָלען אימער און אײביג מוזען נאָכמאַכען אײנער דעם אַנדערען, װאָרום זשע איז יעדען געגעבען אַ נשמה און אַ גײסט ? די השגחה װאָלט זיך געקענט דעם לוקסוס פאַרשפּאָרען."
און פּונקט אַזױ װי ד'ערפױ שטעהט אַלס די פאַרקערפּערונג

פון די נאַציאָנאַלע פאָראורטײלען שטעהט אָסװאַלד אַלס אַ טיפּ פון אַלע יענע פאָראורטײלען װעלכע האָבען אין פאַרלױף פון יאָרהונדערטען פאָרגעשטעלט די שטאַרקײט און שװאַכקײט פון ענגלאנד. שטאַרקע נאַציאָנען זײנען שטענדיק אומגערעכט און די דאָזיגע אומגערעכטיגקײט איז צוגלײך אַן עלעמענט פון שטאַרקײט און פון באַגרענצונגען ; אָבער מאַדאַם דע סטאַל האָט גענומען אױף זיך די אױפגאַבע די דאָזיגע אונגערעכטיגקײט אַרױסצוברענגען אױף דער העלער ליכט. אַזױ װי די גרונד טעמע פון דעם בוך איז דער פאַרזוך פון אַ פרױ אױסצוקעמפּפען פאַר זיך דורך דער ליבע פון אַ מאַן אַ געזיכערטען פּלאַץ אין דער ענגליער געזעלשאַפט, נאָכדעם װי זי האָט דיזען פּלאַץ פאַרלאָרען דורך איר זעלבסטשטענדיגען עפענטליכען אױפטרעטען, ליגט דער שװערפּונקט פון מאַדאַם דע סטאַל'ס באַשרײבונג פון דעם ענגלישען גײסט אין דעם באַשרענקטען ענגלישען אידעאל פון דער פרױ. דאָס איז דער אידעאל מיט װעלכען אָסװאַלד איז אױפגעװאַקסען און פון װעלכען ער װיל זיך באַפרײען מאַכענדיק דערצו אױפריכטיגע אָבער אומזיסטע אנשטרענגונגען. גרױס איז זײן איבערראַשונג װען ער זעהט װי אין איטאַליען האָט מען קאָריננאַ'ן ליב און מען שעצט זיך ניט שענקענדיק קײן שום אױפמערקזאַמקײט אױף איר געשלעכט אָדער איר געהײמניספולע אָבשטאַמונג. אַזאַ סאָרט עפענטליכען לעבען װי זי פירט זעהט אים אױס אין העכסטען גראד אבשטױסענד פאר אַ פרױ. ער איז געװױנט צו באַטראַכטען די פרױ אַלס אַ מין העכערע הױז חיה און ער האָט פון אָנפאַנג בשום אופן ניט געקענט שלום מאַכען מיט דעם געדאַנק אַז מען קען אַ פרױ מוחל זײן דעם פאַרברעכען צו פאַרמאָגען זשעניאַליטעט. ער פיהלט זיך אַזױ װי ענידעריגט און אױפגעבראַכט דורך דעם ; ער רעכענט אַלס אונמעגליך אַז אַ פרױ מיט אַזאַ אַנטװיקעלטען און פרײען געדאַנק זאָל קענען בלײבען עהרליך צוגעבונדען צו אַן אײנציגען פּערזאָן, אַז זי זאָל זיך באַנוגענען מיט לעבען פאר אים אלײן. און װען עס װײזט זיך אַרױס אַז קאָריננאַ ליבט אים דאָך, און ליבט אים מיט אַ לײדענשאַפט אין פאַרגלײך צו װעלכער אַלס װאָס ער האָט ביז דעמאָלט געזעהן און געהערט איז נאָר אַ בלאַסער שײן אין װעלכע איז אַזױ אונ-

עגאָאיסטיש אַז זי איז גרײט מקריב צו זײן אַלעס פאַר אים, ניט האָבענדיק דערפאַר קײן זאַך פאַר זיך — פאַרגעסט ער פונדעסטװעגען איר טאַלאַנט, איר אײדעלע נשמה און איר גײסטיגע גרױסקײט אַזױ שנעל װי ער טרעט װידער אַרױף אױפ'ן ענגלישען באָדען און אַטעמט װידער אײן ענגלישען נעבעל און ענגלישע פאָראורטײלען און באַגעגענט א יונג אונשולדיק קינד פון זעכצען יאָר װאָס איז אַזױ װי געשאפען פאַר אַ פרױ נאָכ'ן ענגלישען רעצעפּט, אײנגעהאַלטען, נאַיװ, אונשולדיק, שװײגיג, די פארקערפּערטע פאַמיליען פליכט מיט בלױע אױגען און בלאָנדע האָר.
די פאַרפאַסערין שטודירט דעם פאָראורטײל װאָס ליגט אױפ'ן גרונד פון אָסװאַלד'ס האַנדלונג, און דערגעהט ביז זײן װאָרצעל, װעלכער רוהט אין דעם ענגלישען באַגריף װעגען דער הײם. אָסװאַלד'ס הױפּט מורא בנוגע קאָריננאַ'ן װערט אױסגעדריקט אין דעם ענגלישען זאַץ, װאָס װערט געבראַכט אין דעם ראָמאַן : „װאָס פאַר אַ גוצען װאָלט אַזאַ פרױ געבראַכט אין דער הײם ? און די הײם איז בײ אונז אַלע, איבערהױפּט בײ די פרױען", זאָגט אײן ענגלישמאַן צו אָסװאַלד'ן. און אין אַן אַנדער אָרט אין בוך זאָגט די פאַרפאַסערין :
„אומזיסט װעט אַן ענגלישמאַן זיך באַמיהען צוזאַמענצולעבען מיט פרעמדע זיטען און געפינען אין זײ פאַרגעניגען ; זײן האַרץ ציהט זיך שטענדיק צוריק צו די אײנדריקען פון זײן קינדהײט. װען מען פרעגט בײ ענגלענדער װעלכע מען באגעגענט אױף אַ שיף אין ערגעץ אַ װײטען ים װוּהין זײ פאָרען װעלען זײ שטענדיק ענטפערען „אַהײם" אױב זײ זײנען איבערהױפּט אױף אַ צוריקרײזע. אָט דיזער ענגלישער ליבע צו דער הײם שרײבט זי צו אי דעם אָבערגלױבען אַז די הױזליכע טוגענדען זײנען אונמעגליך בײ אַ זעלבסטשטענדיגער גײסטיגער אַנטװיקלונג פון דער פרױ, אי די פאַרגעטערונג פון די דאָזיגע טוגענדען. און זי האָט געװיס רעכט אין דעם.
דער אידעאַל פון װױלזײן װאָס איז אָנגעבונדען אָן דעם באַגריף פון הײמאַט איז אַן עכט נאָרד-גערמאַנישער באַגריף און איז לכתּחילה אַזױ פרעמד די לאַטײנישע פעלקער, אז דער ענגלישער נאָמען י פשסא" איז אַרײנגעקומען אין די לאַטײנישע

שפּראַכען װײל זײ אַלײן האָבען ניט קײן װאָרט דערפאַר. צו דיזען באַגריף פון הײם אַנטשפּרעכט דאָס װאָרט באַקװעמליכקײט אָדער קאָמפאָרט, אַ װאָרט װאָס לאָזט זיך ניט איבערזעצען אין די לאַטײנישע שפּראַכען און װעלכעס באַצײכענט די פרײד פון זיצען געשיצט און פאַרטרױט אין די אײגענע פיר װענט. װי אַזױ דיזער אידעאל איז אַנטשטאַנען איז ניט שװער צו אַנטדעקען : דער נאָרד-אײראָפּעער װעלכער לעבט אין אַ רױהען קלימאַט, אין אַ קאַלטער און שטורמישער נאַטור געפינט די זעלבע פרײד צו זיצען װאַרים בײם קאַמין, בשעת דער רעגען און שנײ קלאַפּט אױף די גוט געשלאָסענע פענסטער שױבען, װאָס אַ נעאפּאָליטאַנער געפינט צו שלאָפען אונטער אַן אָפענעם הימעל, ד. ה. אונטער'ן פּרעכטיגען װאַרמען אױסגעשטערענטען הימעל און פאַרברענגען די קיהלע נאַכט אױף דער פרײ אין טאַנצען, שפּילען און זינגען. אָבער יעצט טרעט אַרױס די אינטערעסאַנטע ערשײנונג אַז די נאַציאָן באַנוגענט זיך ניט צו באַטראַכטען אַזאַ אידעאל פו מענשליכער עקזיסטענץ, װױלזײן און גליק אַלס אַ רײן לאָקאַלען אידעאַל, נאָר זי פירט אַרױס דערפון אַ גאַנצע' רײהע פון פליכטען און טוגענדען װעלכע זי באַטראַכט אַלס אוניװערזאַלע, און האַלט זיך אַלײן פאר דער ערשטער נאַציאן װײל זי דערפילט די דאָזיגע פליכטען און באַזיצט די דאָזיגע טוגענדען — װאָס איז אײגענטליך נאַטירליך, װײל זײ שטאַמען אָפּ פון איר באַזונדערען כאַראַקטער — און זי טאַדעלט אַלע נאַציאָנען בײ װעלכע זײ פעלען. „װי אַזױ האָט איר געקענט — פרעגט אָסװאַלד קאָריננאַ רעדענדיק פון ענגלאַנד — פאַרלאָזען יענעם הײליגטום פון צניעות און זיטליכקײט און אַדאַפּטירען דיזעס געזונקענע לאַנד ?" קאָריננא ענטפערט : „אין דיזען לאַנד זײנען מיר באַשײדען, מיר זײנען ניט שטאָלץ אױף זיך אַלײן װי די ענגלענדער און ניט זעלבסט-צופרידען װי די פראַנצױזען. עס פאַרשאַפט איר פאַרגעניגען ארױסצושטעלען צו שאַנד די פּוריטאַנישע גאוה פון דעם נאָרדערנער װי די פראַנצױזישע מורא פאר לעכערליכקײט, פאַרגלײכענדיק זי מיט דער אומבאַפּוצטער נאַטירליכקײט װאָס דאָס איטאַליענישע פאָלק האָט אױפגעהיט-אַפילו אין זײן געפאַלענקײט. זי שילדערט מיט אײדעלע און ריכטינע שטרי-

כען די רירענדע נאיװיטעט מיט װעלכער עס דריקט זיך אױס אין איטאַליען דאָס געפיהל. קײן שטײפע צוריקגעהאַלטענקײט װי אין ענגלאַנד, קײן קאָקעטערײ װי אין פראַנקרײך. די פרױ װיל דאָ געפעלען נאָר דעם, װעמען זי ליבט און זי קימערט זיך גאָר ניט אױב די גאַנצע װעלט װעט עס װיסען. אײנער פון קאָריננאַ'ס פרײנד קערט זיך אום צוריק אין רױם נאָך אַ לענגערער אַבװעזענהײט און לאָזט זיך מעלדען בײ אַ באַװוּסטער דאמע, און דער דינער קומט אַרױס מיט דעם ענטפער : ,.די פירשטין קען אײך יעצט ניט אױפנעהמען, זי איז אין אַ שלעכטער שטימונג, זי איז מז8זממפּמנ"ד. ה. זי איז פאַרליבט. קאָריננאַ װײזט װי פאָרזיכטיג, װי אײדעל די פרױ אין איטאַליען װערט געאורטײלט און װי אָפענהערציג זי גיט אַרױס אירע געפיהלען. אַן אָרימע מײדעל דיקטירט פראַנק און פרײ אױפ'ן גאַס אַ בריף צו איר געליבטען, און דער שרײבער שרײבט אים מיט דעם גרעסטען ערנסט, ניט פאַדפעלענדיק דערבײ אַלע אָפיציעלע פאָרמען װאָס זײן באַרוף פאָדערט. דער אָרימער סאָלדאַט אָדער אַרבײטער דערהאלט אַזאַ סאָרט בריף אין װעלכען פילע צערטליכע אױסדריקען שטעהען ארײנגענומען צװישען אַ „האָכגעעהרטער צײטגענאָסע !" און „אַכטונגספול אײערער מיט עהרפורכט." קאָריננאַ'ס שילדערונג איז דאָ פאָלקאָמען ריכטיג. איך האָב צופעליג אַלײן אַזעלכע בריף געזעהן. פון דער אַרעער זײט איז געלערזאַמקײט בײ די איטאַליענישע פרױען ניט קײן אונגעװ.אױנליכע זאַך. אַ פראַנצױז װעלכער רופט אַ געבילדעטע פרױ אַ פּעדאַנטין, קריגט אין דעם בוך אַן ענטפער, „װאָס איז דען שלעכט אַז אַ פרױ פאַרשטעהט גריכיש ?"
קאָריננאַ לאָזט אױך ניט אַרױס פון אױג אַז די אָפיציעלע אנערקענונג פון פליכט און מאָראַל אין צפון איז באַגרינדעט אױף דער העכסטער ברוטאַליטעט אין אַלע פעלען װוּ די געזעלשאַפטליכע געזעצען װערען געבראָכען, זי װײזט אָן װי דער מאַן אין ענגלאַנד שעצט ניט קײן פאַרשפּרעכען און קײנע באַציהונגען װעלכע זײנען ניט יורידיש אַרײנגעשטעלט אין פּראָטאָקאָל און װי אַזױ אין דעם מאָראַליש שטרענגען ענגלאַנד געהט האַנד אין האַנד מיט דער הײליגקײט פון רער חתונה און מיט דעם רײנעם הױזקיכען לעבען די אונפאַרשעמטע און בעסטיאַלע פּראָסטיטוציאן,

פּונקט אַזױ װי דער פּערזענליכער טײפעל עקזיסטירט זײט בײ זײט מיט'ן פּערזענליכען גאָט. אין קאָנטראַסט דערצו באַמערקט זי מיט װײבליכער פאָרזיכטיגקײט און שעמעװדיגקײט : די הױזליכע טוגענדען זײנען דער גאַנצער כבוד און דאָס גאַנצע גליק פון די פרױען אין ענגלאַנד ; נאָר אױב עס זײנען פאַראַן לענדער װוּ מען באַגעגענט ליבע אױסערהאַלב די הײליגע בענדער פון דער חתונה איז צװישען זײ פאַראַן דאָס יעניגע לאַנד װוּ די גרעסטע אױפמערקזאַמקײט װערט געלעגט אױף דעם גליק פון דער פרױ : איטאַליען. די מענער האָבען זיך דאָ אױסגעאַרבײט אַ באַזונדער מאָראַל פאַר די געשלעכטליכע פאַרהעלטנישען, װעלכע ליגען אײגענטליך אױסערהאַלב די גרעניצען פון דער מאָראַל — אַ טריבונאַל פון האַרצען. דאָס איז דער זעלבער טריבונאַל װי די געריכטען פון ליבע אין דעם מיטעלאַלטער ; דאָס איז דער זעלבער טריבונאַל װאָס האָט אַזאַ שטאַרקען אײנדרוק געמאכט אױף בײראָנ'ן װען ער האָט געפונען אין איטאַליען אַ פאָלשטענדיג אױסגעאַרבײטע מאָראַלישע סיסטעם, דער היפּך פון דער ענגלישער. און װי אימער זוכט זי אױך דאָ נאָכצושפּירען די מילדערע זיטען צו די מילדערע קלימאַטישע אומשטענדען פון דעם לאַנד. זי װאַגט צו זאָגען : „אַ פאַרבלאָנדזשעט האַרץ רופט דאָ אַרױס מער אײנזעוקעניש און מיטגעפיהל װי אין יעדען אַנדער לאַנד. האָט יעזוס ניט געזאָגט צו מאַגדאַלענאַ : „עס װעט איר פיעל פאַרגעבען װערען װײל זי האָט פיעל געליבט ? די דאָזיגע װערטער זײנען אַמאָל אַרױסגעזאָגט געװארען אונטער פּונקט אַזאַ שעהנעם הימעל װי אונזערער, דער זעלבער הימעל װאָס בעט פאַר אונז אַזױ װי דעמאָלט ערבאַרמונג בײ גאָט.
אַלײן אַ פּראָטעסטאַנטין לערנט מאַדאַם דע סטאַל אירע גרױבענס-גענאָסען צו פאַרשטעהן אױך דעם איטאַליענישען קאַטאָליציזם : „אַזױ װי דער קאַטאָליציזם האָט דאָ ניט קײן אַנדער רעליגיאָן צו באַקעמפּפען האָט ער באַקומען אַ מילדקײט און אַן אײנזעהעניש װי אין ערגעץ אַנדערש ניט, אין דער צײט װאָס דער פּראָטעסטאַנטיזם אין ענגלאַנד שטרעבענדיק צו פאַרניכטען דעם קאַטאָליציזם האָט געמוזט קעמפּפען מיט דער גרעסטער שטרענגקײט אין פּרינציפּען פון מאָראַל. אונזער רעליגיאָן איז אימ-

שטאַנד אַזױ װי די אַלטע צו באַגײסטערען קינסטלער, באַזעלען קינסטלער און איז אַזױ צו זאָגען א טײל פון אַונזערע לעבענס-גענוסען בשעת אײערע, זײענדיק אײנגעאָרדענט אין א לאַנד װוּ דער פאַרשטאַנד שפּילט אַ גרעסערע ראָלע װי די פאַנטאַזיע, האָט אָנגענומען דעם כאַראַקטער פון מאָראַלישער שטרענגקײט װעלכען זי װעט איער אױפהאַלטען. אונזערע בעט אין נאָמען פון לעבען בשעת אײער רעליגיעזע פרײהײט פירט דורך אירע מאַס זײנען אַבסאָלוט, זײנען אונזערע פּרינציפּען ליבעראַל, און אונזערע אַבסאָלוטע דאָגמען זײנען צוגעפּאַסט צו די אומשטענדען פון לעבען בשעת אײערע רעליגיעזע פרײהײט פירט דורך אירע געזעצען שטרענג אָהן אַ שום אױסנאַע." זי צײגט װי אַזױ מען האָט דערפאַר אין די פּראָטעסטאַנטישע לענדער שטענדיק מורא פאַר דעם זשעני, פאַר גײסטיגע אױבערשאַפט : דאָס איז ניט ריכטיג— באַמערקט זי — װאָרום דיזער אױבערשאַפט איז אין װעזען העכסט מאָראַליש. אַלץ צו פאַרשטעהן ברענגט צו גרױסער אײנזעהעניש און פון טיפער געפיהלפולקײט קומען אַרױס גרױסע גיטער."
„װאָרום איז טאַלאַנט אַן אומגליק ? װאָרום האָט עס מיר געשטערט געליבט צו װערען ? װעט אָסװאַלד בײ אַן אַנעדערער געפינען מער גײסט, מער פאַרשטענדניש, מער צערטליכקײט װי בײ טיר ? נײן, ער װעט געפינען װעניגער און װעט צופרידען זײן, װײל ער װעט זיך פיהלען אײנגעשטימט מיט דער געזעלשאַפט. װאָס פאַר אַ ליגנערישע פרײדען און װאָס פאַר אַ אײנגעבילדעטע לײדען זי גיט אונז ! אונטער די שטראַלען פון דער זון, אומער דעם אױסגעשטערענטען הימעל פיהלט מען נאָר דעם טריב צו ליבען אײנער דעם אַנדערען און פיהלען דעם װערט אײנער פון אַנדערען. אָבער די געזעלשאַפט, די געזעלשאַפט ! װי זי מאַכט דאָס האַרץ פאַרהאַרטעװעט, און דעם גײסט לײכטזיניג, װי זי צװינגט עס אונז צו לעבען לױט דאָס, װאָס מען װעט װעגען אונז זאָגען ! װי רײן און לײכט װאָלטען מיר געקענט אָטעמען װען די מענשען זאָלען זיך אײן טאָג באַגעגענען יעדער באַפרײט פון דעם דרוק, װאָס אַלע איבען אױס אױפ'ן אײנצעלנעם — װיפיעל אמת'ע געפיהלען װאָלטען עס דעמאָלט אַ שטראָם געטאָן מיט

פרישקײט !" „נעהם מײן לעצטען גרוס, אָ פאָטערלאַנד ! " רופט אױס קאָריננא אין איר שװאַנען-ליד לכבוד רױם, און דו פיהלסט די גאַנצע ביטערקײט און שטאָלץ פון דער פאַרטריבענער געגען נאַפּאָלעאָנ'ען אין די װערטער : „דו פרײגיביג פאָלק, װאָס האָסט מיד געשענקט מײן רוהם, װאָס פאַרטרײבסט ניט די פרױען פון דײנע טעמפּלען, װאָס ברענגסט ניט דעם אונשטערבליכען טאַלאַנט פאַר אַ קרבן צו אַ פאַראיבערגעהענדער אײפערזוכט, נאָר שטענדיק באַגריסטו װאַרים דעם אױפגעהענדען זשעני, דעם זשעני װאָס איז אַ זיגער אָהן באַזיגטע, אַן עראָבערער אָהן רױב, װאָס שעפּט פון דער אײביגקײט צו באַרײכערען דאָס פאַרגענגליכע ! "
אױפ'ן יסוד פון דיזען אַנטװוּרף פון דעם קאָנטראַסט צװישען דעם קאַטױלישען און דעם פּראָטעסטאַנטישען געפיהלט-לעבען דערהױבט זיך דער קאָנטראַסט צװישען צװײ אַנשױאונגען אױף דער קונסט. און אין דיזען פּונקט באַשטעהט די באַדײטונג פון דעם בוך אין דעם, װאָס ער פירט אַ קאַמפּף געגען דעם פּראָטעסטאַנטישען שטאָלץ און זײן קינסטלערישער אונאַנטװיקעלטקײט, װאָס זײנען פאַרקערפּערט אין אָסװאַלד'ן, בײ װעמען יעדער טראָפּען בלוט איז דורכגעדרונגען מיט די ענגלישע נאַציאָנאַלע כאַראַקטער-שטריכען. אין מיטען פון דיזען פּלאַסטישען און מוזיקאַלישען פאָלק, װאָס איז אַזױ גוטמוטיג, אַזױ קינדיש אונבאַזאָרגט װעגען זײן װערט, און אַזױ אונמאָראַליש אין ענגלישען זין פון װאָרט, פיהלט זיך אָסװאַלד, װעלכער איז געװױנט צו זעהן די באַדײטונג פון לעבען אין דער ערפילונג פון אַ געװיסען אינזעל-באַגריף פון פליכטען און פּאַסיגקײט, אינגאַנצען ניט אין פּלאַץ. אים פעלט יעדער אַרטיסטישער חוש ; אָט לעגט ער אַ ליטעראַרישען מאסשטאַב אױף דער קונסט, אָט אַ מאָראַלישען און אָט אַ רעליגיעזען, פיהלט זיך איבעראַל אָבגעשטױסען, און קען גאָר נישט פאַרשטערן. ער באַמערקט אײניגע באַרעליעפען אױף די טירען פון דער סעינט-פּעטער קירכע, װי גרױס איז זײן פאַרװוּנדערונג װען ער זעהט אַז זײ שטעלען פאָר סצענעס פון אָװי.ד'ס מעטאַמאָרפאָזען ! דאָס איז דאָך אמת'עס געצענטום ! קאָריננאַ פירט אים אין דעם קאָליסאָום, און זײן אײנציגער אײנדרוק איז (אַזױ װי אָהלענשלעגער'ס) דאָס געפיהל אַז ער שטעהט אױף אַ גרױסען געריכטס-פּלאַץ, און דער

מאָראַלישער צאָרן איבער די גרױזאַמקײטען, װאָס זײנען דאָ באַגאַנגען געװאָרען געגען די ערשטע קריסטען. ער טרעט אַרײן אין דער סיקסטינישער קאַפּעלע און, זײענדיק דורכאױס אונערפאַרען אין דער געשיכטע פון דער קונסט, איז ער אין העכסטען גראַד אױפגעבראַכט צו זעהן, אַז מיקעל אַנדשעלאָ האָט געהאַט די העזה צו מאָלען דעם פאָטערגאָט אַלײן אין אַ באַגרענצטען מענשליכען קערפּער, אַזױ װי דאָס װאָלט געװען אַ יופּיטער אָדער אַ צעאוס. ער ערגערט זיך אױך איבער דעם װאָס ער געפינט גאָרניט אין מיקעל אנדזשעלאָ'ס פּראָפעטען און סיבילען פון דעם באַשײדענעם קריסטליכען גײסט, װאָס ער האָט ערװאַרטעט צו געפינען אין אַ קריסטליכער קאַפּעלע. יעדען אײנעם פון דיזע פאַרשײדענע שטריכען נעהמט די שרײבערין פון לעבען. איטאַליען, װי די דרום לענדער פון אײראָפּאַ איבערהױפּט, איז אַ לאַנד װאָס ערװארטעט אין אירע באַזוכער אַן ארטיסטישען, אָדער װי מען רופט עס אין דענמאַרק, אן עסטעטישען געשמאק. מען טײלט געװײנליך דאָס מענשליכע לעבען אין.י דרײ פאַרשײדענע ספערען, אין דער פּראַקטישער, דער טעאָרעטישער און עסטעטישער. די פּראקטישע באַטראַכטונג פון דעם װאַלד איז, אױב די געגענד איז אַ געזונטע אָדער װי װײט דער װאַלד איז גוט אױף ברען-האָלץ. די טעאָרעטישע — איז דעם באָטאַניקערס װעלכע שטודירט װיסענשאַפטליך דעם כאַראַקטער פון די פלאַנצען ; די עסטעטישע אָדער די אַרטיסטישע איז די װעלכע האָט נאָר אַן אױג װי דער װאַלד זעהט אױס. דער לעצטער חוש פעלט אָסװאַלד'ן אינגאַנצען. ער האָט קײן אױגען ניט, זײן פאַרשטאַנד און זײן מאָראַל האָבען באַרױבט זײן זין פון יעדער פרישקײט, דעריבער איז ער ניט אימשטאַנד צו פאַרגעסען דעם אינהאַלט איבער דער פאָרמע, דעריבער רופט אַרױס די אַרענאַ פון דעם קאָליסעאום בײ אים קײן אַנדער געדאַנק ניט װי די פּראַקטיש-מאָראַלישע עראינערונג װעגען גאָר דאָס בלוט װאָס איז דאָ אונגערעכט פאַרגאָסען געװאָרען. אין קאָריננאַ'ס פאַרטײדיגונג פון דער געגענגעזעצטער מײנוע שפּירען מיר דעם אײנפלוס פון דײטשלאַנד, באַזונדערס די װירקונג פון א. װ. שלעגעל, דעם ערשטען הויך פון דעם ערװאַכעגדען ראָמאַנטישען גײסט אין דײטשלאַנד, װאָרום װאָס די ראָ-

מאַכטיק באַטאָנט — װי פאַרשײדענאַרטיג זי װערט ניט אױספגעפאסט אין פאַרשײדענע לענדער, איז דער זאַיז אַז די שעהנקײט האָט נאָר זיך אַלײן אַלס ציל, אָדער װי מען זאָגט אין דײטשלאַנד „זעלבסטצװעק", אַ געדאַנק װעלכען מען האָט אַנטנומען פון קאַנט'ס „קריטיק דער אורטײלסקראַפט", אַ באַשטימונג פון שעהנקײט װעלכע װערט יעצט אַרױסגעשטעלט אַלס די אױפגאַבע פון דער קונסט. אין פראנצױזיש װערט עס אױסגעדריקט אין דער פאָרמעל ייִזזבּי! זטמע זז8ין" און א ין דענישען זעהען מיר דיזע אַנשױאונג אַרױסטרעטען צום ערשטען מאָל אין אָהלענשלעגער'ס געדיכטע, צ. ב. אין „די פּאָעזיע פאַרטײדיגט זיך" אָדער אין דעם געדיכט „מאָרגען-װאַנדערונג."
אָבער ניט בלױז די קונסט נאָר אױך די באַפעלקערונג װאָס לעבען אין איטאַליען מוז מען באטראַכטען מיט אַן אַרטישטישען אױג כדי זײ צו פארשטעהן און שעצען לױט זײער ריכטיגען װערט. עס איז ניטאָ קײן געװײנליכערע זאַך װי צו טרעפען אין דרום ענגלענדעױ, דײטשען אָדער פראַנצױזען, װעלכע טאַדלען אַלץ פון זײער נאַציאָנאַלען שטאַנדפּונקט. די דײטשען געפינען אַז די פרױען פעלט די שעמעװדיגע צניעות, די יונג-פרױליכקײט װאס זײזײנען זײנען געװױנט צו באַטראַכטען אַלס זײער אידעאַל פון שעהנקײט. די ענגלענדער פיהלען זיך צוטרײסעלט דורך דעם מאַנגעל אין רײנליכקײט און אָרדנונג, און די פראַנצױזען זײנען אונצופרידען װאָס די געזעלשאַפטליכע געשפּרעכען זײנען װײניג און די איטאַליענישע פראַזע איז שלעכט.
קאָריננאַ װײזט אָן אַז די װײבליכע שעהנקײט װאָס איז אין איטאַליען ניט פון אַ מאָראַלישער אַרט נאָר פון אַ פּלאַסטישער און מאַלערישער, פאָדערט אַן אױג װאס איז עמפּפינדליך צו פאַרב און פאָרם און איז ניט אָבגעשװאַכט דורך גריבלען זיך אין ביכער. זי שטעלט די איטאַליענישע אימפּראָװיזאַציע אין קאָנטראַסט מיט דעם פראַנצײזישען געשפּרעך און געפינט אז די ערשטע האָט ניט קײן קלענערען װערט װי די צװײטע.
אַ פאַרשטעגדיגעס פאָלק װי די ענגלענדער קולטיװירט דאָס געשעפטס-לעבען און דאָס פּראַקטישע לעבען, אַ געפיהלפולע נאַציאָן װי די דײטשע אַרבײט אױס די מוזיק, אַ גײסטרײכע ראַסע

װי די פראַנצױזישע אַנטװיקעלט די קאָנװערזאַציאָן, ד. ה. באַקומט אירע אײנפעלע דורך אונטערהאַלטונג און געזעלשאַפטליכען לעבען מיט אַנדערע, אַ פאַנטאַזיען-רײכעס פאָלק װי די איטאַליענער אימפּראָװיזירט ד. ה. הױבט אױף נאַטירליכערײז די געװײנליכע געפיהלען צו פּאָעזיע. קאָריננאַ זאָגט : „איך פיהל זיך אַלס דיכטערין אַזױ שנעל װי מײן גײסט דערהױבט זיך, אַזױ שנעל װי ער פאַראַכטעט נאָך אין אַ העכערען גראַד װי געװײנליך עגאָאיזם, גידעריגקײט, קורץ, אַזױ שנעל װי איך פיהל אַז אַ שעהנע האַנדלונג װעט יעצט פאַר מיר לײכט זײן צו טאָן ; דאַן געראָטען מײנע פערזען אַם בעסטען, איך בין דיכטערין װען איך באַװוּנדער, װען איך פאַראַכט, װען איך האַס ניט פון פּערזענליכע אורזאַכען נאָר פאַר דער גאַנצער מענשהײט." און זי באַנוגענט זיך ניט בלױז מיט נעהמען אין שוץ דעם לײכטען נאַכטיגאַלגעזאַנג פון דעם װאָס איז אײגענטליך געװען דאָס װאָס די איטאַליענער האָבען פאַרשטאַנען אונטער לירישער פּאָעזיע. זי ערקלערט אױך דעם איבערטריבענעם געװיכט װאָס די איטאַליענישע פּראָזע לעגט אױף דער פאָרם און אױפ'ן גאַנצען רעטאָרישען פּוץ, ערשטענס ליבט מען אין דרום איבערהױבט פאָרם, צװײטענס איז די איטאַליענער, לעבענדיק אונטער'ן דרוק פון אַ גײסטליכער דעספּאָטיע װעלכע האָט פאַרבאָטען יעדע ערנסטע באַהאַנדלונג פון אַ טעמע, האָבען געװוּסט אַז זײ קענען ניט באאײנפלוסען דעם גאַנג פון פּאַסירונגען, האָבען זײ געשריבען בלױז צו װײזען זײער קונסט אין שרײבען, ארױסצורופען באַװוּנדערונג דורך דער שעהנקײט פון זײערע פראַזען אַזױ אַז דאָס מיטעל איז געװאָרען דער צװעק. די צװײטע זאַך װאָס װירקט שלעכט אױף אָסװאַלד'ן איז געװען מיקעל אַנדזשעלאָ'ס פאָרשטעלונג פון גאָט און די נביאים אין דער קריסטליכער קאַפּעלע.
ער געפינט ניט אין יהוה'ס קרעפטיגער מענער-געשטאַלט די אונזיכטבאַרע, דײן-גײסטיגע מאכט אין װעלכער דער נאָרדישער פּראָטעסטאַנטיזם האָט פאַרװאַנדעלט דעם לײדענשאַפטליכען נאַציאָנאלען גאָט פון די אַלטע אַזיאַטען ; און אין די אלע שטאָלצע פיגורען פון מענער און פרױען מיט װעלכע מיקעל אַנדשעלאָ האָט באַזעצט דעם סופיט אין זײן פּראָמעטעאישען פאַר-

לאַנג „צו שאַפען מענשען," װוּ געפינט מען אין די דאָזיגע טרגוציגע, באַגײסטערטע, פאַרצװײפעלנטע און קעמפּפענדע געשאַלטען די באַשײדענקײט און צניעות, װעלכע ער האָט ערװאַרטעט צו טרעפען ? קאָריננאַ גיט אירע לאַנדסלײט אַ לעקציע, װעלכע איז מיט עטליכע יאָר פריהער געװען גרײליך נױטיג אױך אױ טעױהאַלב פראַנקרײך, באַזונדערס איז אזעלכע לענדער װי די סקאַנדינאַװישע, װוּ מען באַשעפטיגט זיך אַזױ פיעל מיט קינדערשער פּלאַפּלערײ װעגען קריסטליכער קונסט און קריסטליכער עסטעטיק. די לײדענשאַפטליכע און גװאַלדיגע אַטאַקע װאָס סערען קיערקעגאַַרד האָט אין זײן לעצטער פּעריאָדע געריכטעט געגען דער זאָגענאַנטער קריסטליכער קונסט איז געװען נאַטירליך פאַר אַ מענשען װי קיערקעגאארד װעמען עס האָט געפעלט יעדע קינסטלערישע בילדונג ; ער שרײבט שטענדיק צו די מאַלער פון דער רענעסאנס זײן פּראָטעסטאַנטישען, זאָגאַר זײן אינדיװידועלען ב.אַגריף פון רעליגיאָן און װערט אױפגעבראַכט זעהענדיק װי אזױ זײ האָבען געקענט מיט אַזאַ אױפפאַסונג אַלס יסוד פון זײער באַװוּסטזײן מאָלען אַזױ װי זײ האָבען געמאָלט. פּונקט אַזױ װי אָסװאַלד װײס ער ניט אַז די מאַלער פון דער רענעסאנס צײט שטעהען אין אַן אַגדער באַציהונג צו זײער שטאָף װי די הײנטיגע, אַז בעת דער מאַלער פון אונזער צײט זוכט אַרײנצודרינגען אין זײן געוענשטאַנד און אים שטודירען אַלס אַרכעאָלאָג, אַלס פּסיכאָלאָג און אַלס עטנאָגראַף, האָט דער מאַלער פון דער רענעסאנס צײט גענומען זײן שטאָף אַזױ װי ער איז פאַר אים געלעגען און האָט געמאַכט פון אים דאָס װאָס ער האָט געװאָלט מאַכען, ד. ה. װאָס עס האָט געשטימט מיט זײן זעלבסטשטענדיגער און אײגענער אָריגינאַליטעט. דערין ליגט די ערקלערונג דערפון װאָס פאַרלעצט אזױ שטאַרק בײ די אַלטע מאַלער אין די נאָרדישע מענשען. װאָרום פּונקט אַזױ װי אַ קלײנע צאָל סוזשעטען, גענומען פון דער איליאַדע און דער אָדיסײ האָט געקלעקט פאַר דער גאַנצער גריכישער סקולפּטור, מאַלערײ און. דראַמאַטישער קונסט (עס איז אימער די זעלבע געשיכטע פון העלענא און פּאַריס, פון אַטרעוס און טהיעסטעס, אָדער פון איפיגעניא און ארעסטאס) אַזױ האָבען אַ צװאַנציג טעמען פון דעם

אַלטען און נײעם טעסטאַמענט (דער פאַל, לוט און זײנע טעכטער, יעזוס'עס געבורט, דאָס לױפען קײן עגיפּטען, די פּאַסיאָנס-געשיכטע), האָבען אין פאַרלױף פון דרײ הונדערט יאָר געהאַלטען אין באַװעגונג דעם פּינזעל און דעם דלאָט אין איטאַליען. בלױז אַזעלכע סוזשעטען װערען באַשטעלט און בלױז פאַר זײ איז אין דער שטרענגער צײט ערלױבט געװאָרען צו שטודירען דעם נאַקעטען קערפּער. און אין דער צײט װאָס די אַנטװיקלונג איז געגאַנגען פאַרװערטס זײנען די טעמען געבליבען די זעלבע. דער פרומער און נאַיװער גלױבען פון דער אַלטער צײט װערט פאַרביטען דורך דעם באַגײסטערטען הומאַניזם און דעם פרײדיק אױפבליהענדען הײדענטום פון דער רענאסאנס צײט, אָבער נאָך אימער מאָלט מען מאַדאָנאַס און מאַגדאַלענאַס נאָר מיט דעם אונטערשײד װאָס די שטײפע הימלישע קעניגין פון דער ביזאַנטישער צײט פאַרװאַנדעלט זיך אין אַן אידעאליזירטען פּױערען קינד פון אלבאנאָ, אָדער אַנדרעא דעל װערראטשיא'ס אָבגעצערטע, מיט שמאטעס באַהאַנגענע, שלוכענדע מאַגדאַלענאַ — אין קאָרעדשיאַ'ס מונטערער און געזונטער לאַכענדער און ארפירערישער מײדעל, װעמעס חרטה און תּשובה ערשײנט אַלס קאָקעטערײ, אָדער ענדליך װאָס אַלע געקרײציגטע און פאַרשטײנערטע מאַרטירער און אַפּאסטאלען, װעלכע זעהען אױס אַזױ װי זײ װאָלטען לעבעדיק באַגראָבען געװאָרען, זײנען פאַרװאַנדעלט געװאָרען אין פיגורען װי סאַן סעבאַסטיאַן, בײ טיציאן, אָדער רעני גױדאָ אין דעם שעהנעם געזונט שטראַלענדען דינער אָדער טשיטשיסבעאָ װעמענס בלענדענדע הױטפאַרב װעדט אַרױסגעבראַכט נאָך שטאַרקער דורך אַ פּאָר טראָפּען בלוט װאָס טריפען אַראָפּ פון א צירליך אַרײנגעשטעלטער פײל צװישען די ריפּען.
אָסװאַלד מוז אַלזאָ לערנען פון קאָריננאַ אַז יענער גאַנצער ראָד פון יונגע העלדען װאָס רינגלען אַרום מיקעל אַנדשעלאָ'ס גרױסע סופיטען (אײנער װאָס איז גלײך צו דעם גריכישען אַכילעס מיט הענט צונױפגעלעגט אױף די קניה, אײנער װאָס בױגט זיך אַזױ װי אױסצומײדען אַ קלאַפּ, אײנער װאָס הױבט אױף זײן אַרם אַזױ װי אָבצעװערען אַ קלאַפּ, אײנער װאָס שלעפּט מיט מאַכט די שאַל װאָס איז דורכגעצױגען דורך דעם בראָנזענעם שילד, אײניגע

װאָס מיט דער אָנשטרענגונג פון אַלע זײערע קרעפטען שפּאַרען הענט און פיס געגען זײערע ראַמען, דרעהען און שטױסען זיך געגען דער אַרכיטעקנ:ר פון דעם סופיט) ער מוז לערנען אַז אָט די אַלע פיגורען װעלכע, זײענדיק שעהן װי די האַמערישע העלדען, פאַראײניגען מינ: דער שעהנקײט אַ װילדערע ענערגיע און אַ נאָך מענליכערען װילען און זײנען צו דער זעלבער צײט מיקעל אַנדשעלאָ'ס פאַרמענשליכטע געדאַנקען. װאָרום מיקעל אַנדשעלאָ דעקאָרירט ניט מיט אָרנאַמענטען אָדער מיט בלומען, נאָר מיט מענשליכע לײבער, און יעדער פון זײנע געדאנקען נעהמט אָן די געשטאַלט פון אַ לײדענדען העלד, פּונקט אַזױ װי די געדאַנקען פון די פאַרצײטיגע קינסטלער האָבען אָנגענומען די געשטאַלט פון אַ גליקליכען גאָט. אַ לײדענדער העלד גילט פּונקט אַזױ פיעל װי א געבענשטער גאָט. אָסװאַלד מוז זיך לערנען צו באַװוּנדערען יענע ליבעראַליטעט פון דעם איטאַליענישען קאַטאָליציזם װעלכער האָט אין דער רענעסאנ'ס צײט געגעבען יעדער קינסטלער די געלעגענהײט אױפצודעקען זיך מיט פולסטער פרײהײט און אונגעצװוּנגענער אָריגינאַליטעט, אַפילו װען דער קינסטלער האָט אין זײנע װערק פאָרגעשטעלט אַ גאַנץ אינדיװידועלען מענשליכען אידעאַל אָדער האָט געברױכט די קריסטליכע און אידישע סוזשעטען אַלס פאָרמען און אַלס אַן אױסרײד אױסצודריקען זײן אײגענע, זײן רײן פּערזענליכע רעליגיאָן. פאַר די קינסטלער פון יענער צײט איז געװען די קונסט רעליגיאָן, און ליניען און פאַרבען זײנען געװען די פאָרמען מיט װעלכע זײ האָבען מתפּלל געװען. אַזױ קומען מיר צום דריטען פּונקט װאָס האָט אָסװאַלד'ן געערגערט װען ער האָט געזעהן אָװיד'ס מעטאַרמאָפאָזען, אַנטאָניא פילאַרעטעס באַרעליעפען אױף די טירען פון דער פעמער קירכע — דװיך דער צומי ונג פון קריסטענטום און הײדענטום פון דער קאַטױלישער קירכע. דער דאָזיגער שטריך געפינט זיך איבעראַל ן איבעראַל װערט דער הײדנישער מאַטעריאַל באַנוצט און אױפגעהיט. אַלע אַלטע באַסעליקען און קירכען זײנען געבױט פון לױטער אַלטע טעמפּעל קאָלאָנען. אן אײנפאַכער צלם פאַרװאַנדעלט אױבערפלעכליך די אָבעסליקען, דעם קאָליסעאום און פּאַנטעאָן אין קריסטליכע געבײדען, אַן אַלטער שלעכטער סטאַטוע פון יופּיטער סטאַטאָר גיט מען

אַ פּאָר שליסעל אין די הענט, און ען שמד'ט זי איבער אױף דעם הײליגען פּעטער און מען קושט איר אָפּ די פינגער פון די פיס ; די געפונענע סטאַטוען פון מענאַנדער און פּאָזידיפּאָס װערען דורכ'ן גאַנצען מיטעלאַלטער פאַרגעטערט אַלס הײליגע. קאָריננאַ װײזט אָסװאַלד'ן אַז דיזען אָפטמאָל נאַיװען אָבער שטענדיק ליבעראלען פארהאלטען זיך צום הײדנישען און צום הומאַנעם האָט דער קאַטאָליציזם צו פאַרדאַנקען פאַר'ן קינסטלערישען גלאַנץ מיט װעלכען ער װעט אױביג שטראַלען אין דער װעלט-געשיכטע, אַ גלאַנץ װעלכען די קינסטלערישע לײסטונגען פון דעם פּראָטעסטאַנטיזם װעלען ניט פאַרדונקלען. דער פּראָטעסטאַנטיזם רײסט אַרונטער פון איבער זײנע אַלטאַרען אַלע אַלבאַנער פּױערן פרױען מיט שמײכלענדע קינדער בײ זײער ב.יוסט אונטער דעם אױסרײד אַז זײ זײנען מאַדאָנאַס, פאַרקאַלכט אַלע פאַרברײכע בילדער און פײערט די פאַרשמירטע װענט. דאָס איטאַליען פון דער רענאסאנס-צײט האָט אױסגעטאָן דאָס קריסטענטום פון זײן נזירות, פון זײנע שרעקען, זײן גאַנצען אידיש-אַזיאַטישען כאַראַקטער און עס אומגעשאַפען אין אַ מיטאָלאָגיע, באַפּוצט מיט בלומען און דופטענדיק מיט מירהע. דער איטאַליענישער קאַטאָליציזם האָט זיך פאַראײניגט מיט דעם בירגער קלאַס אין די שטעדט און װען די קונסט איז װידער געבאָרען געװארען — מיט אַלע שעהנע קונסטען. דעריבער זײנען זײנע אינטערעסען אַזױ אָפט אַרױסגעשטעלט געװאָרען אױס פּאַטריאָטישע אַזױ גוט װי רעליגיעזע מאָטיװען : טאָסקאַנאַ איז דער אָרט פון װאַנען די רענאסאנס איז אַרױסגעקומען.
אין טאָסקאנאַ איז דער מענש צוריק געבאָרען געװאָרען נאָך זײן פאַל — די פארלײקענונג פון דער נאַטור. דאַן האָבען זיך געגרינדעט די ערשטע איטאַליענישע רעפּובליקען. דאָ האָט זיך דער מענש געשטאַרקט צו װילענס קראַפט, און די הײזער האָבען זיך אױפגערוקט צוזאַמען און געבילדעט אַ קלײנעם שטאָלצען אונבאַזיגבאַר פרײזיניגען שטאַט און זײן אומגעבונג. דאַן זײנען אױפגעשטיגען טורעמס און די טורם שפּיצען, שלאַנק, װי די האַלטונג פון פרײען מענשען. די פּאַלאַצען זײנען געגרינדעט און באַפעסטיגט געװאָרען, קירכען זײנען פאַרענדיגט געװאָרען און

די קירכע איז געװאָרען אַ נאַציאָנאַלער אוצר, אַ שעפּפונג פון רײכטום, אלס דױער און קונסט זאַך, אַ ריזיגע װערט זאַך אין דער צײט פון קאַמפּף פאַר אױבערשאַפט צװישען שטאָדט און שטאָדט, צװישען דעם שטאַט סיענא און דעם שטאַט פלאָרענץ, נאָך אַ סך מער װי אַלס װױנאָרט פאַר דער הײליגסטער מאַדאָנאַ. מען האָט געטאָן אַ סך מער צו דער עהרע פון סי.ענא װי צו דער עהרע פון דעם ליבען גאָט.
אַ קירכע אין טאָסקאַנאַ מיט אירע מאָזאַיקען אױף אַ הינטערגרונד פון גאָלד װי די אין אריעטאָ, אָדער מיט איר פאַסאַדע פון װײסען געשניצטען מאַרמאָר װאָס איז ענליך צו אַ קרוזשעװע מאַנטעל פון אַ יונגער שעהנהײט, װי די קירכע אין סיענא, מיט איר אַטישער און עלעגאַנטער צירליכער און צאַרטער פאָרם און מיט איר רײכטום פון קונסט אוצרות איז מער אַ קעסטעל צירונג װי א קירכע. אָדער לאָמיר נעהמען די סט. מאַרקס קירכע אין װענעדיק. װען מען זעהט זי דעם ערשטען מאָל װערט מען איבערראשט אױף אַ מאָמענט פון איר אָריענטאַלישער פאַסאַדע, אירע בלישטשענדע קופּאלען, אירע װוּנדערליכע געװעלבען, װעלכע רוהען אױף קורצע, אײנס איבער'ן אַנדערען אױפגעװאָרפענע קאלאנען פון רױטען און גרינעם מאַרמאָר. פון דער פּיאַזאַ װאַרפט מען אַ בליק אױף די דרױסענדיגע װענט און די פאַרבען רײכע מאזאיקען אױף אַ גאָלדענעם הינטערגרונד און מען טרעט אַרײן אינעװינג. דער ערשטער אײנדרוק איז : „װאָס טוט זיך דאָ אין דער װעלט ? דאָס איז דאָך לױטער גאָלד, גאָלדענע באַפּוצונגען און גאָלדענע װענט ! " די פײנסטע גאָלד מאזאיקען פון װעלכע עס באַשטעהט דער הינטערגרונד פון אַלע בילדער, בילדען אײן אײנציגע גאָלד-פלעכע. פאַלט אַראָפּ אַ זונען-שטראַל באַשאַפט ער העלע, שימערענדע גאָלד-פלעקען אױף דעם טונקעלערען גאָלדגרונד, און די גאַנצע קירכע פינקעלט און פלאַמט. דער דיל װאָס איז פון אַלטקײט געװאָרען אַזױ װי כװאַליעס איז צוזאַמענגעשטעלט פון אַ מאָזאַיק פון רױטען, גרינעם און שװאַרצען מאַרמאָר. די רױטליכע מאַרמאָר-זײלען האָבען קאַפּיטאָלען פון באַגילדעטען בראָנז. די קלײנע געװעלדטע פענסטער הגאָבען װײסען ניט קײן פאַרביגען גלאָז ; װאָרום פאַרביגער גלאָז װאָלט ניט געשטיט

צו דיזען פּראַכט, ער איז גוט פאַר אָרעמליכע קירכען. די זײלען זעקס אײל דיק פון גרינליכע מאַרמאָר װעלכע טראָגען באַגילדעטע האַלבע אַרקען און יעדער קופאל רוהט אױף פיר אַזעלכע האַלבע אַרקען. די קלענערע זײלע.ן װעלכע טראָגען די אַלטאַרען, כאָרען, א. ז. װ. זײנען פון גרינעם און רױט געפלעקטען מאַרמאָר, אָפט מאָל פון אַלבאַסטער און גאַנץ דורכזיכטיג. דער גאַנצער מאַרמאָר װאָס קומט נידעריג איז גרעסטענטײל פון העל רױטע קאָליר, צ. ב. אַלע זיץ אָדער בענק װאָס געהען אַרום די קאלאנען אָדער בײ די זײטען. די גאַנצע קירכע האָט אַ רײן מאלערישען, ניט קײן אַרכיטעקטישען כאַראַקטער, און עס איז נאַטירליך אין דער דאָזיגער שטאָדט בײ װעמעס מאַלער'ס שולע די פאָרמע איז אינגאַנצען אונטערװאַרפען צו דער פארב. די קירכע סאַן מאַרקאָ, אַזױ װי זי שטעהט מיט אירע באַגולדעטע מאָנומענטען, מיט אירע שעהן אײנגעלעגטע שטולען, אירע פאָלקאָמענע בראָנזען, אירע גאָלדענע סטאַטוען, קאַנדעליאַברען און קאַפּיטאָלען, איז גלײך צו אַן אַנטציקענדער, ביזאַנטישער שעהנהײט װעלכע ליגט אױסגעשטרעקט אױף איר געלעגער, שװער באַלאָדען מיט גאָלד, פּערל און בליצענדע דימענטען, און מיט דעם רײכסטען בראַקאַט װאָס פארדעקט איר אָריענטאַלישע רוהע בעט.
לכתחילה איז אַזאַ קירכע געװיס געװען אַן אױסדרוק פון רעליגיעזער באַגײסטערונג אָבער אין די הױכע טעג פון דער רענאסאנס איז דער רעליגיעזער געפיהל אינגאַנצען אָבגעטראָטען דער פרײד פון קונסט. זעהר אינטערעסאַנט איז אין דעם הינזיכט אַן אױפשריפט, די אײנציגע אין דער קירכע װעלכע געפינט זיך גראַד איבער דעם הױפּט אַרײנגאַנג ; זי איז אין לאַטײניש און לױטעט אַזױ : —זזם 81זסבּמע5מ! זמזממאַ1ןסאַ 1אַטמטזבּזממפּע מטזבּזממפּע 1זבּסטבּ 11זמןבּע זמ 1ס81ממ8זע מסזמעבּ! מם מטמט דאָס מײנט : .מזבּפ1ט1 מסאַמ81 ממ! .פּ!זמעממאַ8 מטעזבּז) „װען דו האָסט אױפמערקזאַם באַטראַכט און געפּרובט גאָר די קונסט און ארבײט, װאָס מיר, די צװײ װענעציאַנישע ברידער פראַנציסקוס און װאָלעריוס צוקאַטוס האָבען דאָ אױסגעפירט, דאַן ערשט אורטײל אונז." װאָס באַדײט דאָס ? עס איז אַ װאַרנונג פון די קינסטלער געגען איבעראײלטער קריטיק.

די ברידער צוקאַטוס זײנען געװען מײסטער פון דער מאָזאַיק קונסט װעלכע האָבען אין זעכצענטען יאָרהונדערט אױסגעפירט אַ גרױסען טײל פון די מאָזאַיקען פון דער קירכע, מײסטענס נאָך צײכענונגען פון טיציאַן. מען דאַרף זיך דערמאָנען אײן אױגענבליק אָן אַזאַ אױפשריפט אױף אַ פּראָטעסטאַנטישער קירכע און ציהען דאָ דעם פאַרגלײך. אַזױ פאָלשטענדיק איז דאָ אַ קירכע אױפגעפאַסט אַלס קונסטװערק אַז די אױפשריפט איבער איר הױפּט טיר איז ניט קײן אױפפאָדערונג צו די דאַװנער, אַ באַגריסונג צו די גלױביגע, אַ ברכה אָדער אַ פּסוק פון תּנ"ך ן נאָר אַ בקשה צו דעם באַזוכער צו באַטראַכטען די געהײליגטע קונסט מיט בליקען פון כבוד.
װען דעריבער די קאַטױלישע אמונה װערט פון דער קאַטױלישער קירכע פאַרשװוּנדען — אַזױ װי עס פּאַסירט הײנט אין איטאַליען, װען אינקװיזיציאָן און פאַנאַטיזם װערען אַ לעגענדע, װען די העסליכע חיה שטאַרבט אין איר שאל-הױט, בלײבט נאָך איבער די שעהן- אױסגעדרעהטע שאָל. עס בלײבען דאָך פּראַכטפולע קירכען, סטאַטוען, מאַלערײען אין די הונדערטע טױזענדע ; עס בלײבען דאָך אימער מיקעל אַנזשעלאָ'ס קאפּעלע און ראַפאַעל'ס סינקטינישע מאדאנא, און קירכען אַזױ װי סעינט פּעטער קירכע און די קאַטעדראַלע פון מילאַן און פּיזאַ. אָבער בײ דער גאַנצער אַכטונג פאַר דאָס װאָס דער פּראָטעסטאַנטיזם האָט געלײסטעט אַלס איבערגאַנגס גליד אין דער געשיכטע פון מענש.ליבען גײסט, פאר דעם גאַנצען אינערליכען און מאָראַלישען לעבען, און מיט יראת הכבוד פאַר פיעלע פון זײנע מאָנומענטען װאָס זײנען ניט פאַר'ן אױסערען אױג, װען מיר שטעלען זיך פאָר, אַפילו װען דאָס זאָל זײן אַן אונמעגליכקײט, אַז דעם פּראָטעסטאַנטיזם װעט אַמאָל טרעפען דער אײגענער שיקזאַל װאָס האָט באַגעגענט יעצט דעם קאַטאָליציזם אין איטאַלי'ען — װעלכע דעקאָראַטיװע אָדער אַרכיטעקטאָרישע שאַפונגען װעלען דאַן איבערבלײבען ?
די מערקװירדיגסטע װעט זײן אַ טינט-פלעק אױף דער װארטבורג, קירכען אַזױ העסליך אַזױ װי די יאָהאַנ'ס קירכע אױפ'ן נאָרדבריק אין קאָפּענהאַגען װעלכע װעט דאַן פילײכט געװינען עטװאס שעהנקײט דורך דעם עהרװירדיגען מאָך פון אַלטקײט.

דער פּראָטעסטאַנטיזם האָט זיך אַרױסגעװיזען מאַכטלאָז צו באַשאַפען אַ רעליגיעזע אַרכיטעקטור. און אַפילו נאָך דעם װי די צײט פון איקאָנאָקלאַזם איז פאַרגעסען געװאָרען האָט ער בלױז אײן מאָל אין רעמבראַנט'ס זשעני אַרױסגעװיזען די פעהיגקײט צוצוגעבען אַ מאַלערישע פאָרמע צו זײן רעליגיעזען באַװוּסטזײן. פון דאַנען קומט עס װאָס קאָריננאַ, די קונסט-ליבענדע דיכטערין, נעהמט דעם צד פון דעם קאַטאָליציזם אַנטגעגען אָסװאַלד'ן דעם פּראָטעסטאַנט. און עס איז געװען נױטיג בײ דיזער טעמע עטװאָס צו פאַרװײלען, װײל דאָ שטעהען מיר בײם צווייטען הויפּט פּונקט, אין װעלכען עס זעהט זיך די װירקונג פון איר דײטשען אומגאַנגס קרײז אױף מאַדאַם דע סטאַל און װוּ מיר שפּירען װידער, אָבער דאָס מאָל שטאַרקער, דאָס װעהען פון דעם אָנקומענדען ראָמאַנטישען גײסט מיט זײן װידערװילען געגען דעם פּראָטעסטאַנטיזם אַלס אונקינסטלעריש און פאַנטאַזיעלאָז, אַלס קאַלט און ניכטער, און מיט זײן אימער שטײגענדער ליבע צום קאַטאָלציזם װעמעס זין פאַר שעהנקײט און סימפּאַטישע באַציהונג צו דער קונסט האָט אים אין אָנפאַנג פון נײנצענטען יאָרהונדערט, נאָך דער אינטעלעקטועלער פראַזע פון דער אױפקלערונגס צײט געגעבען אַן אונערװאַרטעטען אנשטױס צום לעבען. עס פאַנגט זיך דאָ אָן גאַנץ קלאָר די אַטאַקע געגען דער פראַנקרײך פון דעם אַנצענטען יאָרהונדערט, װאָס האָט, מיט װאָלטעיר'ן אָן דער שפּיצע, דעם קאַטאָליציזם פאַרפאָלגט און פאַרשפּאָט, און װאָס האָט, אָהן װעלכער עס ליבע צום פּראָטעסטאַנטישען גלױבען, דאָך אימער דײטליך אַרױסגעװיזען אַ פאָרליבע צום פּראָטעסטאַנטיזם מיט זײן אונאַבהענגיגקײט פון דעם פּאַפּסטליכער מאַכט, זײנע פאַרהײראַטע פּריסטער און מיט זײן אָפּנײגונג פון דער אמת'ער אָדער פאַלשער נזירות פון דעם מאָנאַכען-לעבען.