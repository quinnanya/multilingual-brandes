XII
Der er endnu et Punkt, paa hvilket denne
Bog om Italien røber en djrb germanisk
Paavirk-ning og hvor Overgangen spores fra den
produc-tive Stemning, af hvilken C’orinna udgik, til den,
som frembragte Bogen «Om TydsklamD, det er
den kunstneriske Opfattelse af Antiken og af
den moderne Kunsts Forhold til den.
Betragtninger over dette lEnme frembøde sig af sig
selv, da Corinna optraadte som Oswalds Cicerone
gjennem Bom.

Bom er jo nemlig det eneste Sted paa
Jordkloden, paa hvilket Verdenshistorien fremtræderligesom synligt, idet de hinanden Mgende Epocher
have afsat deres Monumenter lagvis over hinanden.
Man seer undertiden en enkelt Bygning (f. Ex. et
af Husene i Nærheden af Vestatemplet), i hvilken
Grundvolden og de forskjellige Stokværk tilhøre
fire forskjellige Tidsaldre, den romerske Oldtid,
den romerske Keisertid, Renaissancen og vor egen
Tid. Den egentlige antike Tidsalder er den, i
hvilken Corinna først indfører sin Yen, kun maa
det bemærkes, at hun seer paa Ruinerne, han paa
hende. Men paa dette Punkt er Bogens
Betydning den, at indføre en ny Betragtning af
Antiken i den franske Litteratur.

Af de to classiske Hovedfolk var det
egentlig kun Romerne, som vare bievne forstaaede i
Frankrig. Der flyder romersk Blod i
Fransk-mændenes Aarer. Der gaaer et sandt romersk
Pust igjennem Corneille’s Tragoedier. Det var da
intet linder, at den store Revolution optog romerske
Sædvaner, Benævnelser og Costumer. Mme
Roland dannede sin Aand ved Læsningen af Tacitus
og Revolutionstidens Kunstner David
gjenfrem-stillede det gamle Rom i sin Kunst: Brutus,
Man-lius ere hans Helte.

Men paa Forstaaelse af Grækerne havde det
altid skortet; Franskmændene selv svævede vel
endnu i den Indbildning, at deres classiske
Litteratur fortsatte den græske og overgik den; men
siden Lessing skrev sin «Hamburgische Drama-turgie» var det ikke mere nogen Hemmelighed
for det øvrige Europa, at Racine's Grækere
lignede Ingenting undtagen Franskmænd; man havde
endt med i hin Agamemnon's evige Familie at
opdage en Mængde forklædte Marquis'er og
Mar-quiser, og det nj’ttede ikke Noget, at man paa
Théåtre frangais skiftede Costume og siden
Tal-ma's Tid lod Grækerne optræde i antike Dragter
istedenfor med Paryk, Pudder og Paradekaarde:
fra det Øieblik af, da Kritiken vaagnede i
Tydsk-land, blev den franske Opfattelse af Antiken en
Gjenstand for den europæiske Spot.

Det er Mme de Staél, som har Æren for i
sin Bog «Om Tydskland» at have fortalt Frankrig
om den dristige Spotter Lessing der havde vovet
at forsøge sit Tid paa selve den store Spottefugl,
hans egen Lærer og Mester, Voltaire, et Vid,
hvis Braad en personlig Krænkelse gjorde endnu
hvassere end sædvanligt. I «Corinna» baner hun
Yeien herfor, idet hun lader Corinna i
Samtaleform gjøre alle de Resultater gjældende overfor
Oswald, som det nye Studium af Antiken og
«Laokoons» Theorier om Forholdet mellem Poesi
og Billedkunst havde hidført i Tydskland.

Ogsaa i dette Land havde en rent fransk
Opfattelse gjort sig gjældende, den Anskuelse af
Hellenismen, som lægger sig for Dagen i
Wie-land's line og letfærdige Romaner, Agathon og
Aristippos og i hans tilsvarende Digte Endjnnion,

18Musarion o. s. v., som Mme de Stael i sin Bog
om Tydskland dadler. Men den nye Tid oprandt.
Det var en fattig tydsk Skolelærer, 'Winkelmann,
som, ledet udelukkende af den reneste og mest
originale Begeistring, efter Trængsler og
Gjenvor-diglieder uden Tal skaffede sig frem til Bom, for
at kunne studere Antiken, som fremdeles mod sin
Overbevisning og trods sine Venners Uvillie antog
den katholske Beligion for at kunne blive der, og
der endelig faldt som Offer for sin Kjærliglied til
Kunsten, idet lian paa en gruelig Maade blev
myrdet af en Skurk, der vilde bemægtige sig hans
Samling af kostbare Medailler og ædle Stene.
Ham var det, som i en lang Bække af Skrifter,
ligefra Sendebrevet til den tydske Adel indtil den
store Kunsthistorie, aabnede sine Landsmænds JØine
for den græske Harmoni. Hans hele
Forfattervirksomhed er en stor Hymne til den gjenfundne,
gjenopdagede Antik. De, som kjende kans
Skrifter vide imidlertid, at Apollo fra Belvedere og
den mediceiske Venus i Forening med
Laokoons-Gruppen nødvendigvis maatte komme til at staae
for liam som Culminationen af den græske Kunst,
eftersom intet Kunstværk af den store Stil endnu
var opdaget paa den Tid. Hele den germaniske,
antikiserende Kunst falder jo nemlig inden
Opdagelsen af Venus fra Milo. Selv Thorvaldsen
saa den først som gammel. Men trods denne
Grundmangel og en Mangfoldighed af historiskeUnøiagtigheder staaer Winkelmann som den, fra
hvem det store Pust udgik, som besjælede Lessing,
Schiller og Goethe. Lessing følger efter ham med
sin Kritik. Udrustet med en kritisk Sands, der
søger sin Lige, drager dette beundringsværdigt
anlagte Menneske de første Grundrids til en
Videnskab om Kunst og Poesi paa Basis af den
winkelmannske Kunstanskuelse. Enhver, der er
hjemme i Goethe's Levnet, veed, hvilken uhyre
Indflydelse disse to Tvillingaander, Winkelmann
og Lessing, havde paa hans kunstneriske
Opdragelse, og for første Gang bryder den nye
Opfattelse af Antiken, storartet og genial som den
er, ud i Goethe’s lille sprudlende Mesterværk:
«Götter, Helden und "Wieland». Jeg citerer
exempelvis nogle Repliker; Wielands Skygge staaer
med Nathuen paa og er lige bleven slaaet flad i
Discussionen med Admet og Alceste, da Hercules
træder op.

H. Hvor er Wieland?

Der staaer han.

H. Han, naa, han er lille nok, saadan havde jeg
netop forestillet mig ham. Er I den Mand, som altid
fører Hercules i Munden?

W. (vigende tilbage). Jeg har Intet at gjøre med
Jer, Colos.

H. Hvad nu, bliv kun!

W. Jeg formodede at Hercules var en statelig Mand
af Middelstørrelse.

H. Af Middelstørrelse jeg?W. Naar I er Hercules, saa er det ikke Jer. jeg
har ment.

H. Det er mit Navn, og deraf er jeg stolt. Jeg veed
vel, at naar et Tossehoved ikke kan finde sig nogen
passende Bjørn eller Grif til at holde Skjoldet paa sit Skilt,
saa tager han en Hercules dertil. Jeg seer nok, at min
Guddom aldrig har vist sig for Dig i Drømme.

W. Jeg tilstaaer, det er den første Drøm af den
Art, som jeg har.

H. Saa gaa i Dig selv og bed Guderne tilgive Dig
Dine Noter til Homer, hvor vi forekomme Dig for store.
Det troer jeg, for store.

W. I Sandhed, I ere uhyre store. Jeg havde aldrig
imagineret mig saadant Noget.

H. Hvad kan jeg for, at Han har saadan en
trang-brystig Imagination. Hvad er det da for en Hercules,
om hvilken Han snakker saameget, og hvad kjæmper han
for? For Dyden? Hvorledes lyder Devisen? Har Du seet
Dyden, Wieland? Jeg har dog seet mig saa temmelig om
i Verden, og mig er aldrig saadant Noget mødt.

W. Dyden, for hvilken min Hercules gjør Alt, vover
Alt, den kjender I ikke?

H. Dyd! Jeg har for første Gang hørt det Ord
hernede af et Par flaue Karle, der ikke kunde forklare
mig det.

W. Dertil er jeg ligesaa lidt istand, dog lad os ikke
spilde Ord derpaa. Jeg vilde ønske I havde læst mine
Digte, saa vilde I finde, at jeg i Grunden selv ikke bryder
mig videre om Dyden. Den er en tvetydig Ting.

H. En Uting er den som al Fantasi, der ikke kan
bestaae med Verdens Gang. Jeres Dyd forekommer mig
som en Centaur. Saalænge den traver omkring for Jeres
Indbildning, hvor herlig er den da ikke, hvor kraftig, og
naar Billedhuggeren udfører Jer den, hvilken
overmenneskelig Form viser sig da ikke! — Men anatomer den og Ifinder 4 Lunger, 2 Hjerter og 2 Maver; den døer i
Fødselen som et andet Misfoster, eller, rettere sagt, den er
aldrig bleven til andensteds end i Eders Hjerner*).

W. Men Dyd maa dog være Noget, den maa dog
være nogensteds.

H. Ved min Faders evige Skjæg, hvem har tvivlet
derpaa! Hos os boede den i Halvguder og Helte. Mener
Du vi levede som Fæ? Vi havde de braveste Karle
imellem os.

W. Hvad kalder I brave Karle?

H. En som meddeler Andre hvad han har. Og den
Rigeste var den Braveste. Havde han Overflødighed paa
Muskelstyrke, saa pryglede han en Anden igjennem, og
det forstaaer sig, en ægte Mand giver sig ikke af med de
Svagere, kun med sine Lige eller de Stærkere. Og havde
han Overflod paa Saft og Kraft, saa skaffede han
Kvinderne ligesaamange Børn de maatte ønske, saaledes som
jeg selv, der paa en eneste Nat blev Fader til 50
Drengebørn. Og havde Himlen givet en Tredie Gods og Guld
fremfor Tusinder, saa aabnede han sine Døre og bød
Tusinde velkommen og lod dem nyde med sig.

W. Det Meste deraf bliver i vore Dage regnet
for Last.

H. Last, det er atter et deiligt Ord! Netop derved
bliver Alting saa halvt hos Jer, at I forestille Jer Dyd og
Last som to Extremer, mellem hvilke I vakle, istedenfor
at tænke Jer Mellemtilstanden som den positive og den
bedste, som Jeres Bønder, Jeres Karle og Piger endnu
bestandig gjøre.

W. Lod I Jer mærke med saadanne Meninger i mit

*) Man kan ikke negte, at denne
naturvidenskabelige Lignelse er i høi Grad uheldig i Hercules’s Mund.
Resten bøder derpaa.Aarhundrede, saa vilde man stene Jer. Hvor rædsomt
har de ikke forkjætret mig for mine smaa Angreb paa
Dyd og Religion.

H. Hvad er der at angribe? Med Heste,
Menneskeædere og Drager, med dem har jeg sloges efter Evne,
men aldrig med Skyer, de maatte saa have hvad Skikkelse
de vilde. Dem overlader en dygtig Mand det til Vindene,
som har ført dem sammen, at feie fra hinanden.

W. I er et Umenneske, en Gudsbespotter.

H. Ingenting kan Du forstaae. Din Hercules staaer
som en glathaget Pjalt mellem Dyden og Lasten. Havde
de to Fruentimmer mødt mig paa Veien, seer Du, saa
— den ene under den ene Arm, den anden under den
anden — og Marche! afsted havde jeg trukket med dem
begge to.

Her liar man fra Goethe's første Kraftperiode
den nye Opfattelse af Antiken stillet op som
Modsætning til Wieland's forfranskede, og man
har paa samme Tid hans poetiske Troesbekjendelse,
der af de Samtidige blev kaldt den store
Hedning. Det er Spinozas Filosofi sat frem som
dristig Spøg. Man kan dog ingenlunde sige, at
Goethe blev staaende ved denne djærve
naturalistiske Opfattelse af Antiken.	Da han først

havde ladet sin ungdommelige Lidenskab rase ud
i ■ Wertlier», i «Götz» og i sin begeistrede
Afhandling om den gothiske Bygningskunst, vendte
han selv med en heftig Reaction Gothiken og
Lidenskabeligheden Ryggen, og idet han nu vender
tilbage til Grækerne, er det deres Ro og deres
Klarhed, Grækenlands simple og sunde Fornuft,der begeistrer ham. Hvad der lios Grækerne selv
var lidenskabeligt, farverigt eller realistisk, skjødes
tilside af ham og toges ikke med. Hvad der hos
dem var folkeligt, burlesk, effektfuldt blev
ligeledes fjernet. Og ud fra denne ensidige, rent
winkelmannske Opfattelse af Antiken var det at
han frembragte en lang Eække af antikiserende
Poesier, hvoraf nogle som «Achilleis» strax af
Samtiden betragtedes som abstracte og svage, men
hvoraf et enkelt «Ifigenia» med Pette vakte høi
Beundring og kan betragtes som Typen for hele
den germanisk-gothiske Stammes Reproduction af
den græske Aand. Man finder i Tliorvaldsens af
de samme ledende Ideer beherskede Forhold til
Antiken en næsten parallel Bevægelse. I nogle
af hans ældste Basreliefs som «Acliilles og
Bri-se'is» f. Ex., findes en lignende djærvere Holdning
overfor Antiken som den, med hvilken Goethe
begyndte, men i alle de senere antikiserende
Værker lindes ogsaa det samme Ideal af fredelig og
dæmpet Harmoni, som afløste den kraftige Tendents.

Den Kreds af Personligheder, under hvis
Indftydelse Mme de Stael befandt sig, Cheferne
for Tydsklands romantiske Skole, nærede en
levende Overbevisning om Ufrugtbarheden af
litterære og kunstneriske Forsøg paa at reproducere
Antiken. A. V7. Schlegel havde fortsat Lessings
Kamp mod Frankrigs saakaldte klassiske Poesi
og paa dens Bekostning fremdraget Troubadour-poesien, der ikke søgte nogen Støtte i græsk og
latinsk Litteratur. Han stillede sig ligeledes
kjøligere til Goethes lielleniserende Poesier end til
dem, der behandlede mere hjemlige og mere
brogede Sujetter. Derfor hedder det i Corinna (1,321),
at da Grækernes og Homernes religiøse Følelser
og deres aandelige Anlæg i alle Retninger ikke
kunne være de samme som vore, saa er det os
umuligt at frembringe Noget i deres Aand eller
saa at sige opfinde Noget paa deres Terrain.
Man havde ikke behøvet den Henvisning til en
Afhandling af Fr. Schlegel i«Europa», som er givet
i en Anmærkning, for at spore, hvad Inspiration
Forfatterinden her har fulgt. Og man troer næsten
at læse en romantisk Kritiker, naar man i Værket
«Om Tydskland» støder paa følgende Udvikling
om samme Thema: <Hvis i vore Dage de skjønne.
Kunster bleve indskrænkede til de Gamles
Simpel-hed, vilde vi dog ikke naae til den primitive
Kraft, der udmærker dem, og vi vilde gaae glip
af det inderlige og sammensatte Følelsesliv, der
kun findes hos os. Simpelheden i Kunsten vil
hos de Moderne let blive til Kulde og
Abstrac-tion, medens den hos de Gamle var fuld af
Liv».*)

.Jeg troer, at denne Udtalelse rammer det
Rette, og at Winkelmanns, Goethes og Thorvald-

*) Mme de Staiil: Oeuvres completes, Tome X 273.sens Grækenland er omtrent ligesaa ugræsk som
Racines; thi medens Racines Stil er for fortinet,
for salon- og hofmandsagtig til at være græsk, er
Goethes og Thorvaldsens, som falder sammen med
Winkelmanns Kunstanskuelse, for udrenset, for
vandklar og for kold til at være græsk. Jeg
troer, at den Tid vil komme, da man ikke finder
Goethes Ifigenia synderlig mere græsk end Racines,
da man opdager, at den tydske Ifigenias sædelige
Værdighed er ligesaa tydsk, som den franske
Ifigenias gratiose Finhed er fransk, og da man i
Thorvaldsens skjonneste antikiserende Værker som
hans «Nat» rinder ikke en sydlandsk ildfuld, men
en mild og nordisk Fantasi.

Man kan da dele Mme de Staels og
Romantikernes Anskuelse, at den antikiserende Stil i
moderne Kunst, (dette Product af en TJtilboielighed
til at være sig selv, det vil sige moderne, og af
en Bestræbelse for at være det Umulige, det vil
sige antik) i og for sig er en Urimelighed, der
kun kan forstaaes som relativt berettiget
Opposition mod den fransk-italienske Barok- og
Paryk-stil uden at man derfor behøver at indvikle sig
i den Selvmodsigelse, hvori hun efter
Romantikernes Mønster gjør sig skyldig, naar hun
tvert-imod sin Theori udtaler sig med Varme om Goethes
Ifigenia og Thorvaldsens første Værker; thi hun
overseer, at overalt hvor det af klassiske Studier
udsprungne Værk har faaet et blivende Værd, derberoer det paa, at Kunstnerens eller Digterens
Nationalcharakter og personlige Eiendommeliglied
liar brudt sig Yei gjennem den forfinede og
spink-lere Atticisme, der er Stilbestræbelsens Resultat.

Hvad der i «Corinna» og Bogen «Om
Tydsk-land» siges mod den uægte Classicitet, er vel
nærmest fremgaaet af Reactionen mod det 18de
Aar-hundredes Aand; men det greb for Frankrigs
Vedkommende længere tilbage og ramte tillige de
berømte Navne fra det 17de Aarlnmdrede, fra
Ludvig den 14des klassiske Tidsalder, som A. W.
Sclilegel efter Lessings Mønster havde gjort til
Skive for sin Kritik. Paa dette Punkt stod Mme
de Stael i Fare for at saare Franskmændenes
Nationalstoltlied og hun udtrykker sig derfor her
kun refererende, bruger al mulig Forsigtighed ■ og
tager Forbehold, hvor hun kan. Hun gjør med
Rette gjældende, at Aanden i denne Kritik ikke
kan kaldes ufransk; thi det er den samme, som
raader i Rousseau’s Brev imod den franske Musik,
den samme Beskyldning for at erstatte Følelsens
naturlige Udtiyk med en vis pompøs Affectation.
Men naar Tydskerne skulde symbolisere den franske
Opfattelse af Antiken, saa pegede de hen paa de
Malerier, hvor Ludvig den 14de var afmalt, snart
som Jupiter, snart som Hercules, nøgen eller med
et Løveskind over Skuldrene, men med sin store
Allongeparyk paa sit Hoved, og naar Mme de Stael
som de fremhæver Tydskernes antike Stil paa denfranskes Bekostning- gjør hun dog sine Landsmænd
nogen Uret. Thi David's Kunst havde allerede vist,
at Franskmændene vare istand til uden fremmed
Opfordring at kaste hin Paryk, og naar Alt kom til Alt
stode Tydskerne sikkert ikke Grækerne nærmere i deres
Kunst end de Franske. Hun lod sig paa dette
Punkt skuffe af, at Tydskerne havde havt
Winkel-mann, der gjenopdagede Antiken, og at de paa hendes
Tid frembragte Goethes helleniske Poesi, medens
Frankrig derimod havde havt Racine, der gjorde
de græske Heroer til Hofmænd, og Voltaire, der
betragtede Aristofanes som en Gj øgler. Der
er visselig ingen Tvivl om at Tydskerne, hvis
Litteratur er saa kritisk, ja hvis Poesi er
udsprungen af Kritik og Æstlietik, have forstaaet
Grækerne langt bedre end de franske og efterlignet
dem i Kraft af denne Forstaaelse. Men man
ligner aldrig i ringere Grad en original Natur
end naar man efterligner den:	Frankrig har en

Folkeaand, der som Grækernes aldrig er plump og
som har en udpræget Forkjærlighed for Lethed
og Elegance, Form og Farve, Lidenskab og
dramatisk Liv. Tydskerne ynde Begrændsning og
Maal i alle praktiske Foretagender, derimod ynde
de hverken at begrændse Tanken eller Fantasien.
Derfor triumfere de, hvor den plastiske Form
forsvinder: i Metafysik, i lyrisk Poesi og i Musik,
men derfor have de ogsaa Hypotheser i deres
Videnskab og Formløshed i Kunsten, derfor erFarverne den svage Side i deres Maleri og Dramet
den svage Side i deres Digtekunst.	Dem fattes

med andre Ord netop de plastiske Evner, som
Grækerne besadde i liøieste Grad. Er da
Frankrig langt fra at være noget Hellas i Kunsten,
saa er Tydskland endnu længere derfra; af de
græske Guder og Gudinder har det kun formaaet
at tilegne sig een, nemlig Pallas Athene, og
hende har det givet Briller paa Næsen. Mme de
Stael kunde til Schlegel have bemærket, at en
Athene med Briller ikke er synderlig smukkere
end en Jupiter med Paryk.