באַראַנט.
מאַדאַם דע סטאַל'ס בוך „איבער דײטשלאַנד" איז געװען אַ בליק געװאָרפען אין דער צוקונפט און אַריבער די גרעניצען פון פראַנקרײך ; עס האָט אין אײניגע פּרטים פאָראױסגעזאָגט דעם כאַראַקטער פון דער אױפװאַקסענדער ליטעראַטור פון 91טען יאָרהונדערט. אָבער די גרופּע שרײבער, צו װעלכע די פאַרפאַסערין האָט געהערט, װאָלט ניט געװען דערפילט איר אױפגאַבע אינגאַנצען, װען זי זאָל ניט געװען פאַרענדיגען מיט אַן אומפאַסענדען איבערבליק אױף צוריק איבער דעם גײסטיגען לעבען פון דעם אַבּטען יאָרהונדערט.
דיזען איבערבליק האָט אין דערזעלבער צײט (1809) געגעבען באַראַנט אין זײן מערקװירדיגען בוך „איבער דער פראנצױזישער ליטעראַטור אין אַבּטען יאָרהונדערט."
פּראָספּער דע באַראַנט, געבאָרען אין 1782 אין אָװערני, אין אַן אַלטער און פאָרנעהמער ביוראָקראַטישער פאַמיליע, איז דער אײנציגער שריפטשטעלער פון דיזער גרופּע, װאָס קען ניט באַצײכענט װערען אַלס עמיגראַנט ; װאָרום ער האָט אָנגעהאַלטען אַ רעגירונגס-אַמט אין לאװענדעי אַלס פּרעפעקט.
אָבער זײן בוך האָט פונדעסטװעגען פאָלשטענדיק דעם שטעמפּעל פון דער עמיגראַנטען-ליטעראַטור, און דאָס איז קײן װוּנדער ניט. ער האָט געלעבט אױסערהאַלב פּאַריז, ער האָט פיעל פאַרקערט מיט די פאַרטריבענע, באַזונדערס מיט מאַדאַם דע סטאַל, און די רעגירונג האָט געקוקט קרום אױף זײנע צו אָפטע װיזיטען אין קאָפּפּעי. ער האָ אױך געטײלט איר ליבע פאַר פרעמער,

באַזונדערס דײטשער ליטעראַטור, װעלכע איז געװען אפּיקורסות אונטער דער אימפּעריע, און האָט שפּעטער איבערזעצט שילער'ס געזאַמעלטע דראַמען. אין דער צײט פון דער רעסטואַראַציאָן האָט ער געקראָגען אַלס מיטגליד פון דער מעסיג-ליבעראַלער פּאַרטײ פּאָליטישען אײנפלוס.
זײן װערק איבער פראַנקרײך אין אַבּטען יאָרהונדערט מיט װעלכען ער איז, אין עלטער פון זיבען-און-צװאַנציג יאָר אױפגעטראָטען אין דער ליטעראַטור, װײזט אַרױס אַ צײטיגקײט און מעסיגקײט װאָס זײנען בײ אַזאַ יונגען דיכטער אַן איבערראַשונג, װעלכע ערקלערען זיך אָבער טײלװײז דורך אַ געװיסען מאַנגעל אין פײעריגען כאַראַקטער, און טײלװײז אַלס אָפיציעלע פּערזאָן. אין אַלע ביכער, װעלכע מיר האָבען באַטראַכט, איז געלעגען אײנגעשלאָסען אַן אורטײל איבערן אַבּטען יאָרהונדערט, אָבער אין ,דיזען װערק געפינען מיר די ערשטע אומפאַסענדע איבערזיכט און אָבשאַצונג איבער אים. די איבערזיכט אין קורץ-געפאַסט, אָבער אױסגעצײכענט, די אױפפאַסונג פילאָזאָפיש באַגרינדעט, די דאַרשטעלונג קלאָר און אָהן פאָראורטײלען, אָבער די אָבשאַצונג אַלײן איז דאָך פעלערהאַפט, באַשרענקט פון יענע גרענעצען װעלכע די עמיגראַנטען-ליטעראַטור האָט קײן אײן מאָל ניט באַװיזען אַריבערצוטרעטען. דיזע אָברעכנונג מיט'ן אַבּטען יאָרהונדערט, אין װעלכער דער נײער דור זאָגט זיך אינגאַנצען אָב פון דעם אַלטען, איז ניט אַזױ אונפּאַרטײאיש װי אָהן לײדענשאַפט. באַראַנט האָט טאַקע דעם ערליכען װילען צו אורטײלען אונפּאַרטײאיש, אָבער זײנע פעהיגקײטען זײנען ניט אַזױ אונבאַשרענקט װי זײן װילען : זײן גאַנצע ענטװיקלונג װערט, אונבאַװוּסט פאַר אים אלײן, געטראָגען פון דער רעאַקציע געגען דעם יאָרהונדערט, װעמעס װעזען ער װיל ערקלערען אַלס צושױער און דענקער.
באַראַנט'ס שטאַנדפּונקט איז אַ פרוכטבאַרער און איז אין יענער צײט געװען אָריגינעל. ער הערט פון אַלע זײטען באַהױפּטונגען, אַז די שריפטשטעלער פון אַבּטען יאָרהונדערט זײנען פאַראַנטװאָרטליך פאַר די איבערקערענישען װעלכע האָבען צום לוס פון דעם יאָרהונדערט אױפגעטרײסעלט פראַנקרײך ביז'ן יסוד און ער געפינט אַז דיזע באַהױפּטונגען האָבען ניט קײן

גרונד. זײ טוען, שײנט אים, יענע שריפטשטעלער אַ גרױס אומרעכט, װײל זײ גיבען זײ צו אַ צו גרױסע באַדײטונג. װען די געבײדע זאָל ניט געװען האַלטען בײם אײנפאַלען, װאָלט אַ בלאָז פון דער ליטעראַטור ניט געקענט זי אומװאַרפען. אין אײן צײט מיט נאָדיע און מאַדאַם דע סטאַל שטעלט ער אױף פאָלגענדען זאַץ און ערקלערט אים : די ליטעראַטור איז אַן אױסדרוק פון דעם צושטאַנד פון דער געזעלשאַפט — און ניט זײן אורשפּרונג. נאָך זײן מײנונג נאָך האָט דער זיבען-יעריגער קריג געהאַט אַ סך מער צו טאָן מיט דער אָבשװאַכונג פון דער אױטאָריטעט אין פראַנקרײך װי די ענציקלאָפּעדיע. און די רעליגיאָנסלאָזיגקײט װאָס האָט געהערשט אין הױף פון דעם אַלטען לואי דעם פּבּטען בשעת ער האָט אױפ'ן גרױזאַמסטען אױפ'ן פאַרפאָלגט די פּראָטעסטאַנטען און די יאָנסעניסטען האָט אַ סך שטאַרקער אונטערגעגראָבען דעם רעספּעקט פאַר דער רעליגיאָן װי די אַטאַקען און די שפּאָטערײען פון די פילאָזאָפען. ער װיל דער ליטעראַטור פון דעם פאַרגאַנגענעם יאָרהונדערט ניט צושרײבען קײן שום פאַרדינסטען, ער באַטראַכט זי גאָר אַלס „סימפּטאָם פון דער אַלגעמײנער קראַנקהײט." מיט פילאָזאָפישער שאַרפקײט פאָרשט ער נאָך די ערשטע אורזאַכען פון דעם צוזאַמענברוך פון דער מאָנאַרכיע. און ער געפינט זײ אין די נאָכװעהענישען פון דעם קאַמפּף צװישען מאַזאָרען און פראָנד. געשטיקט פון דער אײזערנער האַנד פון רישעליו האָבען די פירשטען, דער אַדעל, די בעאַמטע, אַלע גרױסע, זיך געװענדט צו דער גרױסער באַפעלקערונג נאָך הילף און דורכדעם האָבען זײ אַלע ביסלעכװײז פאַרלאָרען אין װערט און אָנזעהן. בלױז די אױטאָריטעט פון דעם קעניג איז געבליבען אונבאַרירט. די כװאַליעס פון דער אָפּאָזיציע האָבען זיך נעקײקעלט ביז צו די פיס פון דעם טראָן, דאָרט אָבער האָבען זײ זיך אָבגעשטעלט אין דורך דער ערשטער העלפט פון לואי דעם פּבּטענס דעגירונגס-צײט איז דער טראָן געשטאַנען נאָך אין גרעסערער אײנזאַמער מאַיעסטעטישקײט װי געװײנליך ; רישעליו'ס אױפנאַבע איז געװען דערפילט : יעדע אױטאָריטעט אין לאַנד, מיט דער אױסנאַהם פון רער קרױן, איז געװען פאַרניכטעט. עס האָט נאָר איצט געדאַרפט די אײגציג איבערגעבליבענע אױטאָרי-

טעט אומגעװאָרפען װערען כדי צו באַרױבען פון רעספּעקט יעדע הערשאַפט אין לאַנד, און דאָס איז געשעהען איבערגענוג אונטער דעם יאָמערליכען אַלטען לואי דעם 41טען, אונטער דער פרעכער און נאַרישער רעגירונג פון דער רעגענטשאַפט און לואי דעם סבּטען. , די פילאָזאָפיע פון אַלטען יאָרהונדערט איז אלזאָ נאָך באַראַנט'ס אױפפאַסונג געװען ניט די באַװוּסטזיניגע אַרבײט פון דעם יחיד, נאָר אַן אוניװערזאַלע גײסטיגע ריכטונג אין פאָלק ; זי איז אַזױ צו זאָגען געשריבען געװאָרען אונטערן דיקטאַט פון פאָלק. אָבער דורכדעם האָט זי ניט צוגעקראָגען אין װערט ; פאַר באַראַנט'ן איז עס קלאָר אַז איר אַרבײט איז באַשטאַנען נאָר אין דעם, אומצעװאַרפען אױף אַ לײכטזיבּיגען און אונגערעכטען אופן אַ ליכטזיניגע און אונגערעכטע געזעלשאַפטליכע אָרדנונג. אָבער דאָס װאָס איז געשעהן האָט געמוזט געשעהן. אַ פעסטער גלױבען אין היסטאָרישע געזעצען — דאָס איז דער קערן אין באַראַנט'ס בוך. „דער מענשליכער גײסט, זאָגט ער, שײנט צו זײן אַבסאָלוט באַשטימט דערצו, דורכצומאַכען אַ באַשטימטען פאָרגעשריבענעם װעג, אַזױ װי די שטערען." ער װײס אַז צו אַלע צײטען איז פאַראַן אַ נױטװענדיגע פאַרבינדונג צװישען דער ליטעראַטור און דעם געזעלשאַפטליכען צושטאַנד. מאַנכעסמאָל איז די דאָזיגע פאַרהעלטניס טונקעל, און זי מוז מיט שאַרפזין נאָכגעשפּירט װערען, אָבער דיזע שײכות איז אין דער ליטעראַטור פון אַבּטען יאָרהונדערט אַזױ דירעקט און אַזױ קלאָר, אַז מען דאַרף גאָרניט האָבען קײן פײנע בעאָבאַכטונג אום זי צו אונטערשײדען. די אורזאַכע דערפון געפינט ער צוערשט אין דער פאַרהעלטניש פון די שריפטשטעלער צום פּובליקום ; אין פריהערע צײטען איז זײער צאָל געװען קלײן ; דין צושפּרײט איבער גאַנץ אײראָפּא, האָבען זײ געשריבען אין אַ טױטער שפּראַך ; קײן געזעלשאַפט איז דעמאָלט ניט געװען, און דער געשפּרעך איז נאָך ניט געװאָרען קײן מאַכט ; זײ האָבען ניט געאַרבײט פאַר אַ געזעלשאַפט, נאָר אײנער פאַר'ן אַנדערען און דערפאַר זײנען זײ פון דער געזעלשאַפט באַטראַכט געװאָרען אַלס פּעדאַנטען. ראַן האָט זיך אָנגעהױבען פאַרשפּרײטען בילדונג און אױפקלערונג בײ די חעכסטע קלאַסען און די שריפטשטעלער זײנען אַרײנגעטראָטען

מיט זײ אין פאַרבינדונג ; זײ האָבען געשריבען פאַר פירשטען, הױפלײט, פאַר יענעם קלײנעם קרײז, װאָס האָט ניט געדאַרפט אַרבײטען. אין דער צײט פון לואי דעם פּבּטען האָבען די שריפטשטעלער געזוכט צו געפעלען דיזען קרײז און האָבען זיך געפיהלט געשמײכעלט פון זײן בײפאַל. ביסלעכװײז האָט די ציװיליזאַציאָן אַזױ װײט פאָרגעשריטען, אַז עס האָט זיך געבילדעט אַ װירקליכער פּובליקום פאַר ליטעראַטור, אַ פּובליקום װאָס האָט די שריפטשטעלער אונאָבהענגיג געמאכט פון די מעכטיגע. פרידריך דער גרױסער, װאָס האָט װאָלטעיר'ן גערופען אין זײן הױף, אום צו דערהױבען דעם גלאַנץ פון פּרײסען, האָט אים ניט באַהאַנדעלט מיט יענער גאוה, מיט װעלכער לואי דער 41טער האָט זיך באַצױגען צו מאָליער'ן, און האָט אים געשײנט צו שטעלען בײ זײן זײט אַלס גלײכען ; די העכסטע פּאָליטישע מאַכט און די גרעסטע גײסטיגע קראַפט פון יענער צײט זײנען געשטאַנען אײן אױגענבליק אױף אַ גלײכער שטופע און קײנער האָט ניט געזעהן נאָהענט די צײט װען דיזע בײדע מעכטע זאָלען זיך ערקלערען קריג. אױך אין דער לעצטער העלפט פון דעם אכצענטען יאָרהונדערט זײנען די שריפטשטעלער געשטאַנען אין פאָלשטענדיגער פאַרבינדונג מיט דער גאַנצער ברײטער געזעלשאַפט.
אין אַלטערטום איז אַ פילאָזאָף געװען אַ שטרענגער און סיסטעמאַטישער דענקער װעלכער האָט אַנטװיקעלט אַ גאַנצע לערע און איז געבליבען גלײכגילטיג צו דעם בײפאַל װאָס מען האָט אים געצאָלט. איצטער האָט דאָס װאָרט פאַרלאָר זײן פריהעריגע באַדײטונג. דער פילאָזאָף איז מער ניט געװען אײן אײנזאַמער דענקער נאָר אַ װעלט-מענש, װעלכער האָט נאָך מער גערעדט װי געשריבען אָדער געלערענט, װעלכער האָט שטענדיק געזוכט צו געפעלען זײן אומגעבונג און געװינען איר בײפאַל, און דאָס האָט ער געקענט דערגרײכען נאָר װען ער האָט זיך געמאַכט פאַר זײער פירשפּרעכער.
װי שטאַרק דער גײסט פון דער צײט האָט באַהערשט די אײנצעלנע שריפטשטעלער, זעהט באַראַנט אין דעם פאַקט װאָס אַזעלכע אױטאָרען װי אַבבעי דע מאָבלי, װעלכער האָט געהאַט די שאַרפסטע אַנטיפּאַטיע צו די פילאָזאָפען פון דער הערשענדער שולע,

זײנען דאָך גלײך צו די װעמען זײ װילען באַקעמפּפען און קומען אױף אַנדערע װעגען צו די זעלבע רעזולטאַטען. און די ערקלערונג דערפון װאָס דאָס פּובליקום האָט אָבגערוקט אָן אַ זײט אַלע היסטאָרישע טראַדיציעס, אַלע נאַציאָנאַלע עראינערונגען אום נאָכצופאָלגען די אױסגעקליגעלטע אידעאַלען פון די שריפטשטעלער, געפינט ער אין דער קלאַסישער ערציהונג פון די העכערע שיכטען פון דער געזעלשאַפט. אין דער שולע האָט דאָס קינד זיך אױסגעלערענט שטאַמלען די נעמען פון עפּאָמינאַנדאָס און לעאָנידאַס אַ סך פריהער אײדער עס. האָט געהערט די נעמען פון באַיאָרד און דוגעסקלען ; דער אינגעל האָט געקענט באַװוּנדערען דעם טראָיאַנישען קריג, אָבער צו באַװוּנדערען די קרײצצוגען — דאָס האָט מען קײנמאָל ניט געהערט. דאָס רױמישע רעכט און אַלע זײנע גרור-געזעצען װאָס שטאַמען אַרױס פון אַבסאָלוטער מאַכט האָבען ביסלעכװײז פאַרדרענגט יענע גערמאַנישע געזעצען, װעלכע זײנען אַנטשטאַנען פון דעם לעבען פון אַ פרײען פאָלק. װאָס איז אַלזאָ דער װוּנדער װאָס װען די שריפטשטעלער האָבען זײערע טעמען גענומען פון אַלטערטום און זיך באַגײסטערט פון העללאס און רױם, האָבען זײ געפונען װיליגע אױערען אין דער פראנצױזישער געזעלשאַפט ! װאָס איז דער װוּנדער װאָס אין ליטעראַטור איז די נאַציאָנאַלע טראַדיציע פאַראַכטעט און אונטערבראָכען געװאָרען !
אַרױפלעגענדיק אױף אַזאַ אופן אױף דער גאַנצער געזעלשאַפט רי שולד פאַר די טעות'ן פון דער ליטעראַטור פון אַכצענטען יאָר הונדערט — און אַלע אירע אױפטואונגען זײנען אין זײנע אױגען געװען טעות'ן — האָט באַראַנט אַװעקגעלעגט פאַר זיך די גרונדלאַגע פאַר אַ רוהיגער אָבשעצונג פון די אײנצעלנע שרײבער. זײנע אורטײלען זאַמלען צונױף אַזױ װי אין אַ ברענפּונקט די אַלע אנזיכטען װאָס זײגען צושפּרײט אין דער עמיגראַנטען-ליטעראַטור. וואָלטעיר ' ן , װעגען װעמעס רוהם עס איז נאָך זײן טױט געפירט געװאָרען פּונקט אַזאַ היציגער קאַמפּף װי אַרום פּאַטראָקליוס'עס לײכע, כאַראַקטעריזירט ער קאַלט אָבער אָהן האַס און צאָרן. ער באַװוּנדערט װאָלטעיר'ס נאַטור באַגאַבטקײטען, דאָס לײכט-באַװעגליכע שטירמישע געפיהלט-לעבען, װאָס האָט

באַשאַפען זײן פּאַטאָס, די אונװידערשטעהליכע קראַפט פון זײן שפּראַך און זײן װיץ מיט דעם באַזונדערען פּראַכט װאָס שטראָמט אַרױס פון יענער לײכטקײט מיט װעלכער ער דריקט אױס זײנע געדאַנקען. אָבער ער געפינט אַז אױסנוצענדיק זײן טאַלאַנט האָט זיך װאָלטעיר שטענדיק געלײטעט לױט דער שטרעמונג פון זײן צײט, כדי צו געפעלען און האָבען ערפאָלג. ענדליך באַדױערט ער טיף זײן נײגונג צו צינישען שפּאָט, װעלכע האָט ניט פאַרלאָזען װאָלטעיר'ן אַפילו אױף דער עלטער. און דאָס אַלעס. פאַר דאָס גרױסע און דאָס אמת'ע אין װאָלטעיר'ס לעבענס-קאַמפּף האָט ער ניט קײן בליק און ניט קײן װאָרט. ער װיל װאָלטעיר'ן ערקלערען קריטיש און לאָזט פון זײן זעלע פאַרשװלדען די ענטריסטונג, װאָס איז געװען זײן לעבענס-נערװ ; ער שילדערט די פאַרפאָלגונגען װאָס זײנען געגען אים אָנגעװענדעט געװאָרען אַלס דומהײטען, אָבער ער שטעמפּעלט זײ ניט אַלס שלעכטע האַנדלונגען ; ער אַנטשולדיגט ענדליך — ניט די פלעקען אױף װאָלטעיר'ס גרױסקײט, נאָר אין אַ געװיסער מאָס די דאָזיגע גרױסקײט אַלײן ; און ער גלױבט װירקליך אַז ער איז אונפּאַרטײאיש װײל ער ענטשולדיגט.
מאָנטעסקיו אַלײן גיט באַראַנט אַ װאַרעמע און לעבעדיגע אנערקענונג פון אַלע גדולים פון אַכצענטען יאָרהװנדערט. און דאָס איז נאַטירליך, װאָרום אין מאָנטעסקיו האָט ער געפונען עטװאָס פון זײן אײגענעם װעזען. מאָנטעסקיו איז ניט געװען קײן געװײנליכער שרײבער, װאָס האָט געקענט שרײבען װאָס אים איז געקומען אױף דער פּען, ער איז געװען, אַזױ װי באַראַנט, אַ בעאַמטער, זאָגאַר אַ הױכגעשטעלטער, באַדײטענדער יוריסט, װעלכער האָט שטענדיק געדאַרפט נעהמען אין באַטראַכט זײן װערדע, און די באַדײטונג, װאָס זײן בײשפּיל קען האָבען. „פּרעזידענט מאָנטעסקיו — שרײבט באַראַנט — איז ניט באַזעסען יענע אונאָבהענגיגקײט, װעלכע די שריפטשטעלער שעצען אַזױ הױך, און װעלכע איז פילײכט שעדליך פאַר זײער טאַלאַנט און כאַראַקטער." מען פיהלט אין דיזען גוט געזאָגטען פּאַראַדאָקס דעם פאָרזיכטיגען פאַרזוך פון דעם קײזערליכען בעאַמטען, װאָס האָט צו דערזעלבער צײט פײנד נאַפּאָלעאָנען, זיך צו פאַרטײדיגען. אָבער מיט רעכט

שטעלט דאָך באַראַנט מאָנטעסקיו זעהר הױך. געװיס האָבען אַנדערע שריפטשטעלער פון יענער צײט געהאַט מער גײסט ; אָבער מאָנטעסקיו'ס גענױע קענטניש פון פּראַקטישען לעבען, פון פאַרװאַלטונג און רעגירונג, האָבען אים געגעבען אַן אײנזיכט װאָט האָט אַנדערע געפעלט און אַ מאָס װאָס איז גראָד צום אָנפאַנג פון דעם בּטען יאָרהונדערט געװען פון גרעסטען װערט. דעריבער לױבט באַראַנט אין מאָנטעסקיו אַ סך זאַכען װאָס ער קריטיקירט אין אַנדערע. ער פאָדערט אױף זײנע לעזער צו פאַרגלײכען מאָנטעסקיו'ס װערק איבער דעם גײסט פון די געזעצען מיט אַן עלטערער שריפט פון דאָמאַט װעגען זעלבען ענין אום צו זעהן װאָס פאַר אַ פאָרשריט די װיסענשאַפט האָט געמאַכט אַ דאַנק מאָנטעסקיו, װעלכער האָט באַװיזען, ניט פאַרװאַרפעריג דעם רעספּעקט פאַר רעליגיאָן, צו באַטראַכטען זי אַלס פון צװײטער װיכטיגקײט.
דידעראָ איז יענער פון די גרױסע שריפטשטעלער װעגען װעלכען באַראַנט װײזט אַרױס די גרעסטע אונפאַרשטענדניש ; זײן אורטײל איבער אים איז אַ זעהר באַשרענקטער. דאָס איבעראײלטע און גװאַלטזאַמע אין דיזען שריפטשטעלער פאַרבאָרגט פאַר זײן בליק זײן זשעניאַליטעט. אַ זשעני, װעמעס אונגעצאַמטקײט עראינערט אָפטמאָל אָן אַ נאַטור-קראַפט, האָט געקענט פון באַראַנט'ן פּונקט אַזױ װעניג אָבגעשעצט װערען װי פון דעם גאַנצען אָנגעשראָקענעם און געטױשטען דור צו װעלכען ער האָט געהערט. דידעראָ האָט געדאַרפט בעסער געפעלען װערען די דײטשען, װאָס האָבען ניט געהאַט קײן מאָראַלישע פאָראורטײלען, װי זײנע אײגענע, איבערעמפּפינדליכע לאַנדסלײט. געטהע אַלײן האָט איבערזעצט זײן ייִטאָממבּא ממעממ .ם-- און העגעל האָט עס באַהאַנדעלט אין זײן „פענאָמענאַלאָגיע דעס נײסטעס"; אָבער באַראַנט, װעלכער קריטיקירט לײדענשאַפטליך דידעראָ'ס אונאױפהערליכע, אונבאַגרינדטע אַטאַקען אױף דער רעליגיאָן, ברענגט זײן כאַראַקטעריסטיק אין פאָלגענדע װערטער : „זײן אינװעניגסטער איך איז געװען פײערינ און אונגעצאַמט. אָבער זײן גײסט איז געװען אַ פײער אָהן נאַהרונג, און זײן טאָלענט, פון װעלכען ער האָט געװיזען אייניגע שטראַלען ,

איז קײנמאָל ניט אָנגעװענדט געװאָרען אינגאַנצען." עס איז געװען ניט מער װי נאַטירליך אַז דער אַם מערסטען נאַטוראַליסטישער שריפטשטעלער פון אַכצענטען יאָרהונדערט זאָל אַם װעניגסמען געשעצט װערען פון די יונגע אידעאַליסטען.
רוסאָ , דער לעצטער פון די שרײבער פון אַבּטען יאָר הונדערט, װאָס זײנען גערופען געװאָרען צום משפּט פאַר'ן 91טען יאָרהונדערט, האָט געהאַט עטװאָס אין זײן װעזען, װאָס האָט נױטװענריגערװײז געמוזט באַראַנט'ן צוציהען. ער איז געװען דער אײנציגער סענטימענטאַלער צװישען זײ, און דער נײער יאָרהונדערט האָט אָנגעהױבען מיט סענטימענטאַליטעט. ער איז, ענדליד, געװען דער אײנזאַמסטער צװישען זײ און דאָס נײע יאָר הונדערט האָט געשעצט אַזעלכע אײנזאַמע פּערזענליכקײטען. ער איז געשטאַנען פון װײטענס פון די פילאָזאָפען און ענציקלאָפּעדיסטען. אַן אונגליקליכעס און אײנזאַמעס לעבען האָט אַרױפגעלעגט אַ באַזונדער שטעמפּעל אױף זײן כאַראַקטער. אָהן פאַמיליע, אָהן פרײנד, אָהן שטאַנד, אָהן פאַטערלאַנד איז ער ארײנגעטראָטען אין לעבען, און װען ער איז געװאָרען אַ שריפטשטעלער האָט ער גענומען אורטײלען די געזעלשאַפט אַנטשטאט זי חנפ'ען. ער האָט געזוכט ניט צו געפעלען דער הערשענדער מײנונג, נאָר צו בילדען אַ נײע. דאָס איז אים געלונגען, און בשעת אַנדערע שרײבער זײנען געפעלען, האָט ער באַשאַפען אַ בענקענדע שטימונג. דאָס האָט געדאַרפט באַראַנט'ן געפעלען. אָבער מען דאַרף נאָר פאַרגלײכען זײן מײנונג װעגען רוסאָ מיט די, װעלכע מאַדאַם דע סטאַל האָט אַרױסגעזאָגט װעגען רוסאָ'ס טעטיגקײט אין אַ בוך אַרױסגעגעבען מיט צװאַנציג יאָר פריהער, אום צו פאַרשטעהן װי שטאַרק עס האָט זיך אַ רוק געטאָן פאָראױס די רעאַקציע געגען דעם גײסט פון דעם פאַרלאָפענעם יאָרהונדערט. אױב ער שטעלט זיך אָב לאַנג אױף די אומרײנע זײטען פון רוסאָ'ס לעבען און די שלעכטע אײגענשאַפטען פון זײן כאַראַקטער, איז עס אַן און פיר זיך גאַנץ באַרעכטיגט, און זײן שילדערונג איז אין דעם פּרט נאָר דער נאַטירליכער געגענגעװיכט צו מאַדאַם דע סטאַל'ס װאַרימער פאַרטײדיגונג. זײן שטרענגער אורטײל איבער רוסאָ'ס פּאָליטישע טעאָריעס זײנען גאַנץ אַנדערש קריטיש דורכגעטראַכט און רײף,

װי מאַדאַם דע סטאַל'ס װײבליך-באַשרענקטער פאַרזוך זײ נוטצוהײסען. אָבער אין דער אָבשעצונג פון רוסאָ'ס רעליגיעז-רעפאָרמאַטאָרישער טעטיגקײט בלײבט באַראַנט װײט הינטערשטעליג צו מאַדאַם דע סטאַל. זײן הױפּט אײנװענדונג געגען רוסאָ'ס אַזױ גערופענער נאַטור-רעליגיאָן איז װאָס זי איז אַ רעליגיאָן אָהן אַ קולט, אָהן פאָרמען פון גאָטעסדינסט. „דאָס דאַרף אונז ניט איבערראַשען בײ רוסאָ — זאָגט ער — װאָרום צו אַ מאָראַל אָהן פּראַקטיצירונג פּאַסט אַ רעליגיאָן אָהן אַ קולט." אױף אַזאַ אופן ברענגען די קאָנסערװאַטיװע אַנשױאונגען פון דעם קריטיקער, װאָס איז זאָנסט אין רעליגיעזע פראַגען ליבעראַל, צו פאַרטײדיגען אפילו די קירכליכע צערעמאָניעס געגען רוסאָ.
די אורזאַכע פון אָט די אַלע באַשרענקטע און אונגערעכטע אורטײלען בײ באַראַנט'ן איז דיזעלבע װאָס באַשאַפט' שפּעטער, אין דער צײט פון דער רעסטױראַציאָן און דער יולי-אימפּעריע, אַזױ פיעל פאַלשעס .און פאַרקערטעס בײ אַנדערע ליבעראַלע שריפטשטעלער : די ספּיריטואַליסטישע פילאָזאָפיע, װעלכע באַװײזט זיך דאָ צום ערשטען מאָל אין פראַנקרײך און װערט נאָך אַ געװיסען קאַמפּף דערהױבען צו דער הערשענדער לערע, און אונטער קוזען און זײן שולע װערט זי אַפילו די שטאַטס-פילאָזאָפיע. װען דיזע פילאָזאָפיע זאָל זיך געװען באַנוגענען מיט ענטװיקלען אירע פּרינציפּען אַזױ קלאָר און דײטליך װי מעגליך, װאָלט זי געװעזען אַ פילאָזאָפיע אַזױ װי יעדע אַנדערע, און װאָלט אַרױסגערופען געגען זיך בלױז װידערשפּרוך אָבער ניט װידערװילען. אָבער עס האָבען זיך געצײגט אין דיזער פילאָזאָפיע פון אָנפאַנג אָן, דאָ אַזױ גיט װי אין אַלע אַנדערע לענדער װוּ זי איז אױפגעקומען, טענדענצען פון אַ כאַראַקטער װאָס איז געװען אונװיסענשאַפטליך און האָט קײן גוטס ניט פאַרשפּראָכען. זי האָט װעניגער געזוכט צו באַװײזען אירע באַהױפּטונגען װי ארױסצושטעלען איר מאָראַלישען און רעליגיעזען אינהאַלט. זי האָט אַ סך װעניגער געזאָרגט צו װידערלעגען אירע געגנער װי אָבצולײקענען בײ זײ זײער חוש פאַר דאָס אײדעלע, זײער פעהיגקײט זיך צו דערהױבען צו גײסטיגער הױך, זײער געפיהל פאַר פליכט און באַגײסטערונג.

בײ מאַדאַם דע סטאַל איז די מורא פאַר'ן סענסואַליזם געװען צוליב זײטיגע אומשטענדען. דיזע הױך-הערציגע פרױ, װעלכע איז בײ איר גאַנצער ליבע פאַר'ן אמת געבליבען שטענדיק נאָר אַ דעליטאַנטין אין דער פילאָזאָפיע, האָט מורא געהאַט, נאַיװ גענוג, אַז די סענסואַליסטישע פּסיכאָלאָגיע װעט דערשטיקען יעדען שטרעבען פון װידערשטאַנד צו נאַפּאָלעאָנ'ס דעספּאָטיע, און אױס ליבע צו פרײהײט זוכט זי צו קעמפּפען געגען דיזער לערע. באַראַנט, אַלס מאַן, האָט ניט איר ענטשולדיגונג. אױך פאַר אים זײנען דעקאַרט און לײבניץ ניט נאָר גרױסע דענקער, נאָר פאַרטרעטער פון דעם גוטען פּרינציפּ אין דער מעטאַפיזיק, פּונקט אַזױ װי מאָראַלישע באַגריפען װאָלטען געקענט אָנגעװענדט װערען אין מעטאַפיזיק. „מעגליך — זאָגט ער — אַז זײ האָבען אַמאָל פאַרבלאָנדזעט אין טונקעלע נעגענדען, אָבער זײ זײנען װעניגסטענס געגאַנגען אין אַן ערהאַבענער ריכטונג ; זײערע לערען האָבען געשטימט מיט די געדאַנקען, װעלכע באַװעגען אונז װען מיר פאַרטראַכטען זיך טיף אין אונז זעלבסט, און דיזע װעגען האָבען נאַטירליכערװײז געפירט צו די איידעלסטע װיסענשאַפטען, צו רעליגיאָן און מאָראַל." און דאַן דערצעהלט ער װי אַזױ די מענשהײט איז מיד געװאָרען נאָכגעהן נאָך זײ, װי אזױ זי האָט זיך אַװעקגעלאָזען אױף די װעגען פון לאַק און היום, און ער שטעלט עס ניט פאָר אַזױ װי אַ געגענגעזעצטע, גלײכבאַרעכטיגטע אײנזײטיגקײט, נאָר אַזױ װי אַ ירידה פון דער מענשהײט, אַזױ װי אַן אַראָבזינקונג פון דער װיסענשאַפט. ער געפינט עס פאַר גאַנץ נאַטירליך צו באַקעמפּפען ספּינאָזאַ'ן (װעלכען ער שטעלט אין אײן רײה מיט האָבבס) ניט מיט אַרגומענטען, „נאָר מיט צאָרן." געגען די עמפּיריקער שטעלט ער אַרױס קאַנט'ס באַקאַנטע לערע, אַז די קאַטעגאָריען פון דעם פאַרשטאַנד זײנען אין דעם גאַנצען צונױפשטעל פון אונזער גײסט און ענטװיקעלט דעם געדאַנק, אַז אַ געװיסע רעליגיעזע נײגונג איז אײנגעבאָרען אין אַלע פעלקער און אין אַלע צײטען. אומעדום, גלױבט ער, געפינט מען שטענדיק דעם גלױבען אין אַ לעבען נאָכ'ן טױט, עהרפורכט פאַר די געשטאָרבענע און די איבערצײגונג אַז דאָס לעבען איז פאַר זײ ניט צו ענדע, און ענדליך, אױך אַ גלױבען אַז די נאַטור איז אײנ-

מאָל באַשאַפען און װעט אײנמאָל אונטערגעהן. דאָס זײנען פאַר אים, װי פאַר בענזאַשמין קאָנסטאַן, יענע פּסיכאָלאָגישע עלעמענטען, װעלכע בילדען דעם פעסטען פונדאַמענט פון אַלע רעליגיאָנען. אַז דיזע לאָזען זיך צוריקפירען צו נאָך אײנפאַכערע עלעמענטען, װעלכע גע.פינען זיך אױך אױסערהאַלב דער רעליניאָן, דאָס פאַרשטעהט ער ניט. װאָרום ער װײס ניט פון דער פרײער פאָרשונג און ער רופט עס אָן אַ כבוד איבערצונעהמען „די באַריהמטע ירושה פון דער ערהאַבענער פילאָזאָפיע." און אױס'ן זעלבען אופן קעמפּפט ער הײס געגען דעם פאַרזוך צו שטעלען די מאָראַל אױף אַן עמפּירישען יסוד. „אָנשטאָט אַרױסצונעהן פון רעם געפיהל פון גערעכטיגקײט און סימפּאַטיע, װאָס לעבט אין האַרצען פון אַלע מענשען, װיל מען די מאָראַל באַגרינדען אױף דעם טריב צו זעלבסט-ערהאַלטונג און אײגענעם װױלזײן." ער פאַרשטעהט ניט, װי עס זעהט אױס, דעם טיפען פילאָזאָפישען אינסטינקט, װאָס האָט באַװױגען די דענקער פון דער געגענגעזעצטער שולע פאַנאַנדערצונעהמען די אידעע פון גערעכטינקײט אױף אירע גרונד-עלעמענטען און װײזען װי אזױ זײ באַװײזען זיך און װערען. ער היצט זיך נאָר איבער דעם, װאָס אױף דיזען װעג װאָלט מען ניט געקענט קומען צו דער רעליגיאָן פון אַנטפּלעקונג : „די געטליכע באַװײזע דאַרױף האָט דער אבערגלױבען פאַרװאָרפען."
דערזעלבער דענקער װאָס לױבט מאָנטעסקיו'ס „פּערזישע בריף" און לױבט אים פאַרװאָס ער האָט באַהאַנדעלט די רעליגיאָן אַלס נעבענזאַך, דערשרעקט זיך, אין דער צושפּאָלטענקײט פון זײן דור, איבער דעם פאַרזוך פון די עמפּירישע פילאָזאָפען צו געפינען די גרונד-עלעמענטען, װעלכע האָבען געװירקט צו באַשאַפען די אידעע פון גערעכטיגקײט. אָט אַזױ זעהט מען שױן בײ באַראַנט'ן, װי שױן אױבען אָנגעװיזען, דאָס אונפאַרשטענדיגע שפּילען מיט דעם דאָפּעלטען זין אין דעם װאָרט סענסואַליזם, װעלכעס האָט געדאַרפט אין פאַרלױף פון גאַנצען יאָרהונדערט בלײבען אַ װאַפען אין די הענר פון דער חניפה און דער נידערטרעכטיגקײט, און װעלכעס װערט געברױכט אױף אַ פאַרמישטען אופן, דאָס אַלס נאָמען פּון דער באַשטימטער לערע פּון ערקענטניס (דורך

די חושים) און דאָס אַלס באַצײכנונג פאַר זינליכקײט, ד. ה. לוסטיגקײט, אָדער אַלס לערע, אַז די לוסט פון די חושים איז דער ציל פון לעבען. מען געפינט שױן בײ באַראַנט, װי שפּעטער שטענדיק בײ קוזען, יענעם אױבערפלעכליכען און אונװיסענשאַפטליכען ספּיריטואַליזם, װעלכער ענטװיקעלט זיך אין פראַנקרײך אין די ערשטע יאָרצענטען פון דעם יאָרהונדערט און װעלכער װערט באַטאָנט אַלס די פילאָזאָפיע װאָס ערמונטערט צו טוגענד און גוטע זיטען. מאַדאַם דע סטאַל האָט געשריבען פאַר א דעמאָלטיגער צײטונג אַ רעצענזיע איבער באַראַנט'ס בוך, װעלכע איז פאַרבאָטען געװאָרען פון צענזאָר צו דרוקען אָבער איז שפּעטער ערשינען אין אונפאַרענדערטער פאָרם. זי באַשטעהט נאָר פון דרײ בלעטער, אָבער אַ קריטיקער װעט ניט דאַרפען קײן מער באַװײזע צו דערקענען אַז די פאַרפאַסערין איז געװען אַ זשעני. צוערשט לױבט זי אין װאַרימע װערטער באַראַנט'ס פריהע דײפקײט און זעלטענע מעסיגקײט, און באַדױערט נאָר װאָס ער גיט זיך עפטער ניט איבער אינגאַנצען צו זײנע אײנדריקען און זי דערמאָנט אים אַז צוריקהאַלטונג װײזט ניט אימער אױף שטאַרקײט. דאַן זעהט זי דורך אַ װוּנדערליכער אינטואיציע דעם גײסטיגען שטעמפּעל פון דעם װערענדען יאָרהונדערט אונטער די צופעליגע און אינדיװידועלע מעלות און חסרונות פון זײן בוך. אַלס רעזולטאַט פון דיזען בוך האָט זי, װי עס שײנט, דערפיהלט מיט פּלוצלונגער אינטענסיװיטעט װי טיף זי אַלײן, מיט איר שאַפונגס-דורשטיגען און רעפאָרמאַטאָרישען גײסט, װאָרצעלט אין דעם פאַרלאָפענעם יאָרהונדערט מיט זײן גלױבען און פאָרשריט ; ערשט דאָס דאָזיגע בוך, װי עס זעהט אױס, האָט איר איבערצײגט, אַז דער איבערגאַנג צום נײעם יאָרהונדערט איז פאַרענדיגט און עס כאַפּט איר אָן אַ שרעק זעהענדיק די אונטערװאָרפענקײט צו דאָס עקזיסטירענרע, דעם פאַטאַליזם, דעם רעספּעקט פאַר יעדען געשעהענעם פאַקט, מיט װעלכע עס װעהט פון דעם דאָזיגען װערק. זי שפּירט, אַז די אונטערטעניגקײט צום דרוק פון די אומשטענדען װעט װערען אײנע פון די כאַראַקטער-שטריכען פון דעם נײעם יאָרהונדערט, זי זעהט פאָראױס אַז זײן פילאָזאָפיע װעט צום גרױסען טײל באַשטעהן אין דעם צו באַװײזען אַז דאָס װירקליכע איז

פאַרנינפטיג ; מיט דעם שאַרפען בליק פון דעם זשעני דערקענט זי די צװײדײטיגקײט װאָס דאָס װאָרט „װירקליכע" װעט אַנטהאַלטען און פאַר װאָסערען אידעענלאָזען קאָנסערװאַטיזם יענער זאַץ װעט װערען דער לאָזונג. און זי ענדיגט איר רעצענזיע מיט פאָלגענדע װערטער, װעלכע טראָגען דעם שטעמפּעל פון פּראָפעטישער חכמה :
„דאָס אַבּטע יאָרהונדערט האָט פּראָקלאַמירט זײנע פּרינ-
ציפּען אױף אַ צו פעסטגעשטעלטען אופן ; פילײכט װעט דאָס
91טע יאָרהונדערט ערקלערען די פאַקטען מיט צו גרױסער אונ-
טערטעניגקײט. דאָס ערשטע האָט געגלױבט אין דער נאַטור פון
זאַכען, דאָס צװײטע װעט גלױבען נאָר אין די אומשטענדען.
דאָס ערשטע האָט געװאָלט האָבען צו שאַפען איבער דער צו-
קונפט, דאָס אַנדערע װעט זיך אָבגעבען בלױז מיט קענען לער-
נען די מענשען. דער פאַרפאַסער פון דעם בוך, פון װעלכען איך
רעד, איז פילײכט דער ערשטער װאָס האָט אַזױ שאַרף אָנגענו-
מען די פאַרב פון דעם נײעם יאָרהונדערט."
דיזע ערקלערונג איז פּונקט אַזױ געשיקט אין פאָרם װי רײך אין אינהאַלט. קײנער פון די אַנדערע גײסטער, װעלכע זײנען געשטאַנען נאָהנט צו דיזער באַדײטענדער פרױ, האָט זיך ניט אָזױ אַנטשידען דערװײטערט פון דעם פאַרפלאָסענעם יאָרהונדערט װי באַראַנט, װאָס איז אױפגעטראָטען דער לעצטער. דק אַנדערע האָבען אײנער נאָכ'ן אַנדערען פאַרלאָזען די זינקענדע שיף פון אַבּטען יאָרהונדערט און זײנען אַרױף אױף דער שיף פון „דעם 91טען יאָרהונדערט" און האָבען זי ביסלעכװײז אָעעלאָרען מיט די סחורות און קערנער, װעלכע זי האָט געדאַרפט פירען. אָבער נאָך איז די שיף געשטאַנען זײט בײ זײט מיט דער געזונקענער, װאָס איז געװען פעסט צוגעבונדען צו איר. און באַראַנט איז עס געװען דער יעניגער װאָס האָט איבערגעשניטען די שטריק און די שיף אַרױסגעפירט אין ברײטען ים.